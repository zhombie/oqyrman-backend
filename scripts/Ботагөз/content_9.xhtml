<?xml version="1.0" encoding="utf-8"?><html xmlns="http://www.w3.org/1999/xhtml"><head><title>Сабит Муканов. Ботагоз</title><meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" type="text/css" rel="stylesheet"/><style type="text/css"></style></head><body class="main"><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Жүр, енді ана жаққа барайық, Бүркітбай,– деді Жылқыбай, шапқыншылар Итбайдың үйіне қарай беттегенде.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Жүре бер, өзің!– деді Бүркітбай ашулы қабақпен алара қарап.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">Сиқым үйінін, есігінің алдына қалшиып тұрып қалған Бүркітбайға, кетіп бара жатқан Жылқыбай алақтап қарап: «Шіркін, дәмдес болған адамы ғой, қимай тұрғанын!» деді ішінен.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">Дауылды бұлттай түнеріп, аттарының дүбірлері жерді сілкіндіріп қаптап келе жатқан топқа қарап тұрып, Бүркітбай ауыр ойға батты. Кейде Итбайдың яки оның жақын адамдарының ауыр сөзін естіп, жүрегіне ол сездер инедей қадалғанмен, өмірінің, ұзын арқауының ең ұшы Итбайда сықылданған Бүркітбай, өкпелесе де, елемеген адам боп жүре беретін еді. «Мен осы босағада өлетін шығармын?» дейтін еді ол кейде қанша бұлқынғанмен Итбай үйінен кете алмаған соң.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">Өзін Итбайға сондай қосақты тай көретін Бүркітбай, осы бүгін таңда, ноқтасының бауын Итбайдан біржола үзді.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">Таң біліне бір жақтан жолаушылап келген Итбай Горбуновты оятып алып елдің жәй-күйін сұрап, бүліншіліктің беті жаманға айналғанын естіген соң:</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Ендеше, тізімді алып сен кет!– деді Горбуновқа,– мен де ертең, бүрсігүні таям.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">Содан, қашан жігіттерді жөнелткенше елге жоламаспыз.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">Жол жүріп келген кеңесін Итбай Горбуновқа, үйдегі Бүркітбайды шығарып жіберіп айтты.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Сен ат әкеле ғой,– деді Итбай, Бүркітбайды жұмсап,– мына Горбуновтың қалада жұмысы бар еді. Құпия айтатын кеңесі бар екен деп ойлаған Бүркітбай, жүген алып шығып кетті де, «не дер екен?» деп сыртта, іргеде жатқан жабуға бұғып, күбірге құлақ салды. Итбайдың ақырын айтқан кеңесінің, ол көбін естіді, көбін естімеді. Оның анық естіген сөзі өзі туралы.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Әлгі Бүркітбай тізімге ілекті ме?– деді Итбай Горбуновқа.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Ілекті. Жасы ілігеді ғой,– деді Горбунов,– маған: «Итбайға айттым, Итбай жасыңды артық жаздырайын деп көзін|ше айтты» деп еді, жасыңды 45-те қылдым деп өтірік алдап жүрмін.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Сол керек ол немеге!– деді Итбай.– Өзіңе айтып ем ғой, «алдап енесін ұр!» деп. Бәлеме сол керек!.. Тұяқтың қызын Амантайға шығарып берген осы болды ғой...</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Солай ма екен?</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Солай. Анық осы. Анау күні Шортанға жібергенде, Меңіреуге кіріп бара жатқанын көрген кісі бар.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Оны естідік қой.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Солдатқа кететінін өзі сезе ме?</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Түк те білмейді.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Ендеше сездірме, бір күні урядник ұстап әкеткенде бір-ақ білсін, иттен жаралған!..</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">Ел азаматы патшаға, болысқа қарсы бас көтеріп атқа мінгеннен кейін, байдың балалары болмаса, іске татыр, сойыл соғар жігіттен үйінде тиыш отырған азамат жоқ еді. Солардан бөлініп, үйкүшік боп ауылда қалуды ар көргенмен, Итбай үйіне байлаған жіп жіңішкеріп келсе де үзіле қоймай, Бүркітбай атқа міне алмаған еді. Сол жіп Итбай мен Горбуновтың өзіне жасырын даярлаған қастығын естігеннен кейін, үзіліп кеп кетті.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">«Ә, солай ма?!– деді Бүркітбай жөнеле беріп,–олай болса, бәлем, тұра тұр!..»</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">Шауып келе жатқан топты көргенде Бүркітбайдың ойы қорғасындай толқыды. «Айтайын», «айтпайын» деген екі сөз бірін-бірі жеңе алмай тұрғанда, жер қайысқан топтың алды шаңдатып ауылға кірді. Орнынан қозғалмаған Бүркітбай Итбай үйіне көзін салып еді, көзді ашып-жұмғанша, төрдегі 4-5 ақ үйдің әлегі аспаннан келді. Шауып келген салттылар үйдің бауларын бытырлатып үзіп, киіздерін сыпырып жерге түсіріп, тулақтай бет-бетімен сүйреп алып кетті. Жалаңаш қалған уықтар сатыр-күтір сабаған сойылдардың күшіне шыдай алмай, шарт-шұрт сынды; шаңырақтар қаң көбелек ойнап үйдің ішіне түсті. Керегелердің басқұр мен таңғышы жұлқылағанда жібермеген соң, салт аттылар аудай созғылап бет-бетімен көріп алып кетті. Сойылмен пергілеген сандықтардың тас-талқаны шықты. Қираған сандықтардың ішіндегі киім-кешектерді, басқа мүліктерді жұрт талап әкетіп, кейбіреулері киіп, кейбіреулері қанжығаға байлап алды. Жүкке жиналған көрпе-жастықтарды әр кімдер ат үстінен іліп алып, астына басып көпшік істеді. Киіздерді тіліп-тіліп тоқым қылды. Басқұр, таңғыштарды жігіттер қиып-қиып: айыл, тартпа, құйысқан, шылбыр, тізгін істеді. Біреулер аттан түсе қалып, қымыз, қатықтарды іше бастады.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">Осындай бүліншіліктің ең ортасында жүрген Амантай, ешкімге қойыңдар деген жоқ. Итбайдың өзі түгіл мал-мүлкіне өшіккен топ, мүліктен кегімізді алдық дегендей, «талайық» деген құмары қанғандай:</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Болыс қайда?– деген дауыс көтерді бір кезде.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Жоқ.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Қайда?</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Қашып кеткен.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Кім айтады?</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Жылқыбай...</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">«Неге өтірік айтасың?» деп Жылқыбайды біреулер қамшымен тартып өтіп еді.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Тимеңдер!–деді Амантай,– қайтесіңдер мұны ұрып? Біреулер: «тауып бер!» деп, Итбайға қарағандарды түгел сабады. Сонда да олар айтпады.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">Амантайдың бар ынтасы – Итбайды табуда. Не жерге сіңіп кетпесе, не көкке ұшып кетпесе аулынан ешқайда кетпеу керек. Жан-жаққа тығыла қоятын берік орын жоқ. «Осы ауылды тегіс тінтіңдер!» деді Амантай жігіттерге.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Тізімді табайық!– деп Қожантай жұртқа жар салып еді, «бәсе керегіміз сол еді ғой, іздейік тізімді!» деп біраз кісілер алданғанмен: «тізімі құрысын, оны осында қойды деймісің, жоғалтып жібермей, болысты табайық!» деп, көпшілік тінтуге кірісті.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">Сиқым үйінің алдына Амантай мен бірнеше кісі жетіп барғанда, Бүркітбай манаты орнында әлі тұр еді.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Неғып тұрсың?–деді Амантай оған.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Итбайды күзетіп тұрмын.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Қайда ол?</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Осы үйдің кебежесінде.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Түсіңдер, жігіттер!– деді Амантай,– алып шығыңдар!</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">Жігіттер аттан жапыр-жұпыр түсе қалғанда, Бүркітбай үйге олардан бұрын еніп кетті.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">«</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">Өзім алып шығайын» деп ойлады ол.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">Ашумен кірген Бүркітбай таңған кебеженің жібін тартып қалғанда, үзіліп кетті. Содан кейін ол, оң аяғының бар пәрменімен кебежені теуіп кеп жіберіп еді, қиыны қашқан тақтайлар быт-шыт болып ұшып-ұшып кетіп, қабығы жарылған жұмыртқадан шыққан балапандай, Итбай шоқиып отырды да қалды.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Бүркітбай!– деді ол жылап жіберіп,– бауырым, тық мені, сақта!..</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Кір менің к... әкеңнің аузын!..– деді Бүркітбай Итбайдың жағасынан шап беріп алып.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">Бұл сөз Итбайға жайдың оғындай тиді. «Бұл қалай?» дегенше болған жоқ, Итбайды Бүркітбай қаңбақтай орнынан жұлып алды.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">Осы кезде үйге опыр-топыр кірген жігіттер, Итбайға ұмтылып қамшыны жаудыра бастап еді:</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Тартыңдар, қолдарыңды!– деді Бүркітбай айнала, адырая қарап,– сендерсіз менің өзім де жететінмін!.. Жігіттер тоқтай қалды.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">«Ә, жарайды,– деп ойлады, көзіне өмір елестеген Итбай ішінен,– дұшпан көзі ғып тұрғаны екен ғой».</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">Жігіттерге қарамастан Бүркітбай Итбайды есік алдына өлімтік қойдай дырылдатып алып шықты. Жайшылықта бір кісідей қаруым бар деп ойлайтын Итбай Бүркітбайдың қолында жаулықтай желпілдеді.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">Есік алды иін тірескен халық екен.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Қайсың еркексің!– деді Бүркітбай айқайлап,– тарт мына итті.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Әкел бері!– деп ат үстінен қолын созғандардың, арасынан біреуі атын тебініп, үндеместен кеп, тұзақтап алған шылбырын Итбайдың мойнына салып жібергенде, «Бұл кім?» деп Бүркітбай қараса– Темірбек екен.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">Шылбыр Итбайдың мойнына ілеккенде атын тебініп, тарта жөнелген Темірбекке Бүркітбай қадала қарап еді, беліне қыстырған ақ балтаның жүзі жарқ-жұрқ етті. Көкпар тартқандағыдай, жұрт оның артынан сатыр-күтір шаба жөнелді.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">Бүркітбай жан-жағына қараса, аты жоқ, жалғыз қалып барады екен. Итбай үйінін, мүлкін талап алып жатқан жаққа қарай жүгіріп еді, қаңтарулы біраз аттар тұр. Шетіндегі біреуіне міне салып бұ да Итбайды алып қашқандардың артынан төпей жөнелді.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">Жұрт ойыса шауып, алды бір кезде ошарылып тоқтады. Астындағы атын борбайлап, шоғырланған жерге Бүркітбай келсе, Итбай шала-жансар сұлап жатыр екен. Үстіндегі киімін, денесін жер айырып тастаған. Айнала қоршаған жұрт Итбайдан қорыққандай, аттан түспей көздерімен атып тұр. Жұртта үн жоқ... Итбайдың қасында жаяу тұрған жалғыз – Темірбек. Оның бір қолы Итбайдың мойнындағы тұзақта, бір қолында көсілте ұстаған балта.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Уа, жұртым!..– деп ыңырсыған дауыспен бір кезде Итбай сүріне-қабына, қолымен жер тірей, басын көтере беріп еді, Темірбек қылқындыра тартып тұрған тұзақты босатып жіберді.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">«Дәмдес болған шіркіннің жаны ашып кетті-ау!» деп ойлады әркімдер. Сол кезде аттан секіріп түсе қалған Қожантай:</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Сазайы берілді!– деді айқайлай сөйлеп, Итбайға ұмтылып,– жанын қияйық шіркіннің, мұсылман баласы ғой. Мұның қасықтай қанына қайсымыз тоямыз.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Бауырым!..– деген ыңырсыған дауыспен, аяғынан тұруға шамасы келмей тізесінен отырған Итбай қолын созғанда, Қожантайдың сүйегісі келіп жанына барып қалып еді, Темірбектің, балтасы жарқ ете түсті.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">Қожантайға созған екі қолының арасынан төсі арқылы домалап барып, Итбайдың басы жерге түсті.</span></p><p class="heading0" style="text-align:center;"><span style="font-family:Times_avs_space_New_avs_space_Roman;font-weight:bold;font-style:normal;">ТӨРТІНШІ ТАРАУ</span></p><p class="heading0" style="text-align:center;"><span style="font-family:Times_avs_space_New_avs_space_Roman;font-weight:bold;font-style:normal;">ЖАНТАЛАСТА</span></p><p class="heading0" style="text-align:center;"><span style="font-family:Times_avs_space_New_avs_space_Roman;font-weight:bold;font-style:normal;">1</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">Амантайдың бір топ жігіті жанжалдың бас кезінде «Степняк» алтын заводының ұлықтарын өлтіріп, заводты талағанда, Темірбек бірнеше жұмысшымен соларға қосылып кете барды да, содан қайтпады. Үйде Ұлберген мен Ботагөз ғана қалды.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">Итбайды Амантай тобы өлтіргенін, басын балтамен шабушы Темірбек екенін Ұлберген мен Ботагөз естіді. Аздан кейін, Итбай тұқымы үкіметтен солдат алып, елге шыққан хабары тарады.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">«Итбайды өлтіруге қатынасқан адамның, тұқымын түгел қырады екен» деген хабар тарады. Бұл хабардан қорыққанмен ,күн санап емес, сағат санап Асқарды күшен Ботагөз келуін тосты, және шешесін де тастап кетуге болмайды,– ол төсек тартып жатып алған, халі ауырлап барады... Сондай жағдай салдарынан Амантай тобына ,кете алмаған Ботагөз, үйде қарап отырса аштан өлетін болғасын, заводқа тәшкемен балшық тасу жұмысына кірді. Асқар кешікті. Хабар жоқ. Не болғанын білмей, Ботагөздің де, Ұлбергеннің де шыдамдары тоза түседі, жүректері тулай түседі...</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">Бір күні Ботагөз жұмыстан қайтып үйіне келсе – үй іші опыр-топыр шашылған, шешесі терде бүктүсіп жатыр. «Бұған не болды?» деген оймен шешесінің қасына кеп, «апа!» десе, дыбыс бермейді. «Апыр-ау, бұл қалай?!» деп Ботагөз шешесінің басын көтеріп еді, жүрегі су ете түсті: маңдай сүйегі жоқ, басының іші үңірейіп тұр!.. Беті баттасқан қан... Көзі жерге түсіп еді, ұйысқан қанға баттасып миы жатыр...</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">Ботагөздің дірілдеген қолынан шешесінің былқылдаған жансыз денесі түсіп кетті. Жылайын деп еді, көзінен жас шықпай қалды. Не қыларын, не болғанын білмеген ол, қаққан қазықтай бір орыннан тырп еткен жоқ.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Ойбай, жасырын!– деген сөз шалынды оның құлағына осы кезде.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">«Бұл кім?» деп қараса, көрші үйдің шалы екен.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Жаңа,– деді шал сасқалақтап,– Итбайдың төре баласы Сарыбас... солдатпен... шешеңді атып өлтіріп кетті... саған кетті!.. Жасырын!..</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">Итбайды Амантай тобының өлтіргенін, оның ішінде Темірбек те болғанын Ботагөздің құлағы шалған еді, сондықтан сағат санап ол жақтан қауіп күтетін, міне, келді сол қауіп!..</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">Есінен адасқан Ботагөзге шалдың қорқыныш сөзі әсер бермеп еді:</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Шырағым-ай!–деді шал,– саған не болды?.. Өлген артынан өлмейсің. Тез тығыл!</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Өзің бірдеме ғып жасыр,– деді шалдың кемпірі,– есінен адасып тұр ғой, не ес бар дейсің?!.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">Сол арада шахтыдан шыққан, тау боп үйілген сары балшық бар еді. Соның бір шұқырына шал есік алдында жатқан арбаның қорабын төңкерді де, «осында жата тұр!» деп Ботагөзді жетектеп алып барып, қораптың астына жатқызып, үстіне жеңіл ғып топырақ үйді.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">Мұны жан адам көрген жоқ. Итбай тұқымдары Ботагөзді жұмыс басынан таба алмай үйіне қайта келіп еді, жоқ!.. Көршілерін қысып еді, айтпады. Кошкин бірге екен.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Ертеңге шейін,– деді ол көршілерге,– таппасаңдар, бәріңді де ұстап айдаймын, аттырам!..</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">Темірбекпен бірге істейтін бір момындау жігіт бар еді. Ботагөзді ұстап беруге қимай, қайда сақтауды білмей сасқан шал, соған ақылдасты. Түнде жігіт Ботагөзге сөйлесті.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Саспа,– деді ол оған.– Төсек-орын, киім-кешегіңді ал да, маған ер, шахтыға апарып жасырайын. Бір жөні болғанша, содан шықпа. Біздің жігіттерде сыр шашатыны жоқ. Тірі жанға айтпайды. Егер көзге көрінер жерде болсаң, Итбай тұқымы таптырмай қоймайды.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">Басқа амал таба алмайтын болғасын, Ботагөз жылап-жылап, таң біліне шахтыға түсті де, бір қуысты мекен етті.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">Ботагөзді шахтыға неге ертіп түсіргенін білмеген старатель жігіттерге, жасырған жігіт мән-жайды айтып еді.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Егер жалғыз қалғанда өзі қорқам демесе, біз шахтаны аямайық. Бұтаға қорғалаған торғай да қалады деген. Панасыз адам. Оның дұрыс болған,– деді жігіттер. Бір партияда старатель боп істейтін жиырма екі жігіт еді. Олардың кейбіреулері Темірбектің қарындасы барын, ол қарындасы заводқа келгенін білмейтін.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Жақсыны көрмек үшін деген,– деді старатель жігіттің біреуі, сығырайып жанған шамын көтеріп Ботагөздің бетіне тосып,– мен мына қара көлеңкеде өзіміздің жігіттердің біреуі екен десем, осындай мәндерің, бар ма еді?..</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">Жігіттер жұмысын бітіріп, лампы қалдырып шығып кеткенде, дүниеде адам баласының басына келетін қорқыныштың бәрі елестеп, Ботагөздің үрейі ұшты.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">Өзі арап қарпы оқуын білмегенмен, Ботагөз кейде, кейбір қыссаларды оқыған адамды тыңдаған еді. Сол қыссалардың ішінде «Шаһмаран» деген болатын. «Шаһмаранның» қысқаша мазмұны: Жамсап деген жетім бала, бірнеше кісімен тауға отынға барады. Отын теріп жүргенде бір құдық кездеседі. Құдықтың түбіне Жамсап үңілсе – жалтырап алтын көрінеді. Алтын көрген Жамсап, жолдастарын шақырады. Жолдастары Жамсапты беліне арқан байлап алтынды алып шығуға құдыққа түсіреді де, Жамсап алтынды арқанға байлап бергесін, алтынын алып, құдықты жауып, жолдастары кетіп қалады. Терең құдықтан шыға алмай сасқан Жамсап жанталасып, тастан басқыш істеуге, маңайындағы тастарды қопарып үйеді. Тастарды солай қопарып жүргенде, бір тастың астынан тесік шығып, сол тесіктен сәуле түседі. Жамсап ол тесікті далаға шығатын жол екен деп, тесікпен өрмелеп әрі қарай барса, бір кең дүние кездеседі. Ол дүние адам дүниесі емес, жылан дүниесі боп шығады. Айнала илеуден өрген құмырсқадай құжынаған жыландарды көргенде, Жамсаптың зәресі ұшады. Бірақ, жылан жер үстінің жыланындай емес, тіл білетін жыландар болып шығады. Үрейленген Жамсапқа, жыланның біреуі адамша сөйлесіп: «Шаһмаран деген патшамыз бар, соған апарайын. Бізден қорықпа, біз тимейміз» дейді. Жамсап Шаһмаранға барады. Көп жыл соның қолында тұрады. Шаһмаран өте ақылды, көпті көрген, ғалым патша боп шығады. Көп жылдан кейін Шаһмаран Жамсапты босатып, Жамсап Шаһмаранға: «адамға айтпаймын» деп берген уәдесін ұмытып ,кетіп, көргенін біреулерге айтып қойып, ақырында Шаһмаран әлекке ұшырайды». Шахтада жалғыз қалған Ботагөздің көз алдына осы қыссаның суреттері елестеді. Жан-жағында үңірейген қараңғы жолдардан бұған қарай мың-миллион жыландар жорғалап келе жатқандай болды. Ботагөздің денесі бір қызды, бір мұздады. «Не деген қорқыныш!..»</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">Адам неге көнбейді?.. Бірте-бірте шахтаға бойы үйренген Ботагөз, «осы күйім өзгермесе, біразға шейін шыдармын» деп жүр еді, шахтадағы қараңғы өмірді көпсінгендей, оған және бір зұлымдық кездесті. Бойы үйренген салқын ауалы, дымқос шахтада, сығырайған шамның әлсіз жарығына тосып, таныс біреу арқылы үйінен алдырған Толстойдың «Анна Каренина» атты романын жұмысшылар тарай Ботагөз оқып отыр еді, біреу шахта ішінде сазды шалпылдатып келе жатқандай болғасын сескеніп, түрегелді.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">Сазы шалпылдаған жаққа қараса, лампасының оты жылтылдап біреу, рас, келе жатыр екен. Келе жатқаннан онша үрейлене қоймаған Ботагөз, «Апыр-ау, бұл кім? Бұл мезгілде шахтада кісі болмайтын еді ғой!» деп қарап тұрды.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">Лампа ұстаған адам жақындап еді, шахта аузында тұратын күзетші шал екен.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Қорықтың ба, шырағым?–деді шал,– қорықсаң да айтайын: жаңа Итбайдың Сарыбасы мен урядник келіп, «шахтаға жан жолатпа, ешкімді шығарма да, кіргізбе де!..» деп кетті. Түстері суық. Сені сезді ме деймін, шахтаны тінтетін түрлері бар. Тез шық! Пана ізде! Мен кеттім, шырағым, тез!</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">Сарыбасқа Ботагөздің жасырынған жерін хабарландырған адам, Ботагөзге «ойнап-күлейік» деген сөз айтып, оны Ботагөз қабылдамаған соң, өшігіп, еш алуға Сарыбасқа білдірген, жоғарыда аталған – шаммен Ботагөздің кескініне қараған жігіт екенін күзетші шал естіген жоқ; Ботагөзге де ондай ой келген жоқ.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Құрысын бұл өмір!– деді Ботагөз шал кеткесін дауысын шығарып, жылап,– Анна Каренина осындай қиянат дүниесінің ызасына шыдамай поезға түсіп өлген еді. Ендігі өмір құрысын! Өлгеннен басқа қызық жоқ!</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">Өлуге бел байлаған Ботагөз өзін шахтада өлтіруге жарайтын құрал іздеп, жан-жағына алақтап аз тұрды да:</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Жоқ!– деді өзіне өзі бір кезде,– бұл шахтада өлсем мені жан білмейді. Тым болмаса «Тұяқтың қызы өліпті...» деген артымда атақ қалсын. Көзге түсетін жерде өлейін.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">Оның үйінің алдыңғы жағында, кішірек томарлы көлдің жағасында қарағайлар болатын. Соның біреуіне асылып өлейін деген ойға келген Ботагөз, «Анна Каренинаның» Каренина поезға түсіп елетін беттерін жыртып ап қалтасына салды да, шамын алдына ұстап тысқа шықты.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">Бұл шыққан кезде күзетші шал түрегеп, жан-жағына алақтап қарап тұр екен.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Қала жақтан күбір шығады,– деді шал Ботагөзге,– тез жөнел, шырағым, ұсталып қаларсың.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Бала-шағаңның игілігін көр, ата, қош!–деп Ботагөз жылдамдата басып қалаға кіргенде, панармен шахтаға қарай кетіп бара жатқан бір топ адамды көрді. «Солар» деп ойлады ол.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">Ботагөз үй-үйдің арасымен келе жатып, бір үйдің есігінің алдындағы арбада таң асып байлаулы тұрған аттың қыл шылбырын шешіп, қолына алды да, тура қарағайға тартты.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">Көлдің жағасына тырбиып сирек өскен қарағайдың ішіне кірген Ботагөз қисықтау біреуіне өрмелеп шығып, шылбырдың бір ұшын тұзақтап мойнына салды да, бір ұшын қарағайдың имек бұтағына байлады. Бұл істерді істегенде өмір оған көк тиын күрештей қымбат көрінген жоқ. Жібін ыңғайлап алғаннан кейін ол екі қолын арқасына айқара ұстап, төмен қарай қарғыды.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">Денесі қисық бұтақтан салбырап, мойны тұзаққа қылғынган кезде Ботагөз жанталасты. Бұл кезде таң сіберлеп атып, Көкшетау жеріндегі сол мезгілде сіркіреп сапырылатын бұлт, күншығыс жағы шығар күннің сәулесіне қып-қызыл боп боялып астан-кестен, бұрқан-тарқан көшіп барады екен. Кеңірдегі қылғынғаннан кейін шарасынан шыққан Ботагөздің көзіне дүние қызық, өмір тәтті көрінді. Өмірді қимаған ол, жалма-жан мойнындағы қылтұзақтың салбыраған бауына жармасып, жоғары көтеріліп дем алам ба деп еді, денесін көтеруге қолының әлі келмеді. Бірдеме ілігеріме екен деп аяғын тыпырлатып еді, ешнәрсе ілікпеді..</span></p><p class="heading0" style="text-align:center;"><span style="font-family:Times_avs_space_New_avs_space_Roman;font-weight:bold;font-style:normal;">2</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">Қызылжарға барып, одан Омбыға барып, большевиктер ұйымын таба алмаған Асқар, Омбының қалалық управасындағы танысы арқылы, қолына Петроград барып қайтатын документ түсіріп тығыз жүріп кетті.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">Петроградқа жетіп, Смирновты іздеп барса, Сібірге айдалып кетіп, сонда өлген екен. Булатов та сол 1913 жылы Асқармен бірге тұтқынға алынғаннан кейін, Сібірдің Туруханов өлкесіне жер аударылып, Сталинмен бірге болыпты да, биыл көктемде қашып кепті. Ол қазір жасырын атпен, саяси қызметте екен.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">Булатовпен де, ол арқылы Петроградтың сол кездегі басшы большевиктерімен де сөйлескен Асқар, Россияның жалпы саяси халін ұқты, революцияның өрті дауылдап келе жатқанын көрді.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">Большевиктер оған қазақтың еңбекші көпшілігінің көтерілісін басқаруды, ол көтерілісті, дауылдап келе жатқан пролетариат революциясына ұштастыруды тапсырды. Сол тапсырмамен қайтқан Асқар суыт жүріп, ел шетіне жетіп еді, Амантай қолының Итбайды өлтірген хабары, одан көтерілісті басуға шыққан жазалау отряды Амантай тобын қамап алғандығы естілді.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">Асқар Ботагөзді сұрастырса, ол әлі «Степнякте» екен. Оның не халде екенін естіген Асқар жасырынып барып, ертіп ап, ретін тауып Амантай тобына қосылуды мақсат етті.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">«Степнякке» ол түнделетіп салт барған еді. Күндіз баруға, я түнде болса да арбамен барса, көзге түсіп, білініп қалармын деп қорықты. Итбай тұқымы оны да іздейтінін естіді. Ботагөзді мінгізіп кетуге, бір салт атты жетекке алды.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">Сүйтіп, түнделетіп сапар шеккен Асқар завод маңайына келген соң, шахталардан шығарылған тау-тау балшықтарды аралай, қаланы жиектей келе жатып, Ботагөз асылған ағаштың тұсынан дәл асылар кезде келіп шықты.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Асқар!– деп дауыстап барып, қисық ағаштың бұтағынан қарғыған еді Ботагөз.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">Осы дауыс, сол ағашқа деңгейлеп келіп қалған Асқардың құлағына сап ете ғап, оған: «ойпырай, Ботагөз болмаса игі еді» деген ой кеп кетіп, ол атын тебіне ұмтылды. Жетектегі ат тартынып еді, Асқар оны тастай беріп, үйілген балшықтың арасынан шоқытып шыға келді. Қараңғыға үйренген оның өткір көзіне ағашқа салбыраған адам шалына кетті. Зәресі кеткен ол шауып кеп тоқтай қалса, асылған адамның аяқтары, әлі жаны барлығына куә боп, ербеңдеп тұр екен.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">Адамның денесі салт кісінің қолы жететін жерде екен. Асқар жалма-жан қалтасындағы бәкісін алып, асылған жіпті қиып жіберді де, босаған денені құшақтай аттан түсе ғап, мойынды қия қылғындырған тұзақты кере тартып, жазып жіберді.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Бота! Ә, Бота!– деді ол Ботагөзді енді танып, бетін бетіне тақап,– дыбыс берші!..</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">Күткен дыбысын Асқар жарты сағат кезінде әрең алды.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">Оған шейін ол тек бүлкілдей соққан тамырдан ғана дәмеленді.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">Есін жиған Ботагөзден сұраса, патша өкіметінің жазалаушы отряды Амантай тобының ойранын шығарып, қырғыннан, қашқаннан қалғанын тұтқынға алған.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">Енді не істеу керек?</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">Бұл сұрауды берген Ботагөзге Асқардың айтқаны:</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Қазақтан көп жігіт майданға кетті. Өзін, естіген жолдасым Булатов айтып еді: «егер еліңдегі көтерілісті патша армиясы басып тастаса, сен майдандағы қазақ жігіттердің арасына кел де, саяси жұмыс жүргіз» деп. Сен ренжімесең, мен соған кетем.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">Ботагөзден рұқсат алған Асқар, оны ертті де қауіпті адамдарынан жасырынып, Қызылжар жаққа жөнелді. Ол жақта оның Ержан дейтін нағашысы болушы еді, Ботагөзді ол сол үйге қалдырып кетпек болды.</span></p><p class="heading0" style="text-align:center;"><span style="font-family:Times_avs_space_New_avs_space_Roman;font-weight:bold;font-style:normal;">3</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">Амантай тобының тарау тарихы төмендегідей жағдайда болған еді: Асқар Петроградтан оралып келгенше, Меңіреудің ну қарағайына паналап, қолымды көбейте берейін деген Амантайдың ниетіне оны аулауға шыққан патша өкіметінің, әскері жеткізбегені, бұл жақтан ауатын болған соң, Итбайды өлтіріп кетпек боп, ол ниетіне жеткенін жоғарыда баяндадық қой.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">Итбайды өлтіріп, әрі Ереймен тауына қарай сырғыған Амантай, өзі құраған қосындыға әр елден топ бастап келген жігіттерді жинап алып ақылдасты.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Бұл арада жатуға болмайтынын көріп отырсыңдар,– деді ол,– жан-жақтан келген хабарларға қарағанда, әр жерден солдаттар жақындап жүрсе керек. Көкшетауға келген солдатты бастап Итбайдың баласы Сарыбас пен інісі Елікбай келе жатыр деген хабар алып отырмыз. Мынау Шарлақты басып, Омбыдан солдат шықты деген шапқын келді. Біреулер Ақмоладан солдат шықты деп айтады. Арам өліп жүрмейік.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– «Алла дегенмен жан қалмайды»,– десті шеттен келген жігіттер,– жалбарынғанмен аяр жау жоқ. Тұрғын елдің жігіттері өздері біледі: ерсін, ермесін.. Ал, біз, мына шеттен келген жігіттер, үйден қанды торсыққа құйып шыққамыз.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Ал, ел жігіттері, сендер не айтасыңдар?–деді</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">Амантай, өз елдерінің басты жігіттеріне,– біреудің көңілі үшін ерімеңдер. Мен үшін атқа мінбеңдер! Сөздің басын ашып айту керек: ешқайсың тойға бармайсыңдар. Ертең бастарыңа қиын күн туса, менен көріп жүрмеңдер. Басыңды оққа байлап атқа мінесің.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">Дүрмекке еріп жүрген ақсақалдардың біразы Амантайды ақыл айтып тоқтатпақ болды.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– «Басқа келген пәледен, бастан құлақ садаға» деген,– десті олар,– бұл, елге түскен бір пәле. Патшаға кімнің әлі келген. Онымен арпалысам деп талайлар мертіккен. Болысты өлтіргендерің әнтек болды. Енді қолмен істегенді мойынмен көтеру «ерек. «Еркек тоқты құрмалдық» деген. Бірер азаматтың басын қорғаймын деп, артта қалған – еңкейген қарт, еңбектеген жастың көзінің жасы, мұрнының боғы, обал-жазығы мойындарыңда қалып жүрмесін. Тіл алсаңдар тараңдар, жарықтығым.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Мен айттым, айтатынымды!– деді Амантай түрегеп.– Ал, мен атқа міндім, бозбала!.. Ергенің ер, ермегенің қал!</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">Аты байлаулы үйге Амантай жігерлі адыммен барды да, көкқасқа атқа мініп:</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Ал, Бүркітбай!–деді айқайлап,– мен сонау жотада көрінген жарқабақ тасқа барып ту тігем, әкел туды!..</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Ақсақал, ту әзір емес те,– деді Бүркітбай.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Неге?</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Тудың түсі қандай болатынын ақылдасамыз деп еді ғой жұрт. Мен соған қарап жүрмін.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">Амантайдың есіне Асқардың «қызыл ту тігейік» деген сөзі түсті. Неге ол «түсті» ту тігу туралы айтқан Асқардың сөздері көңіліне ұялаған Амантай жауап күтіп, кескініне үңілген Бүркітбайға «Қызыл ту!» деді.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">Бүркітбайдың қойнында туға арналған екі еннен құраған, ұзындығы үш кезден артық, бір ақ жібек, бір қызыл жібек бар еді. Амантай «Қызыл ту» деген соң, Бүркітбай қызыл жібекті қойнынан алып, ұзын құрықтың басына бір шетін кере байлап, туды Амантайдың оң қолына ұстата, атқа мінді.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Ал, мен кеттім!– деп Амантай туын желбірете, атын тебініп жіберіп, тарта жөнелді.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">Нысанаға алған жотасына жеткенше, Амантай артына қараған жоқ. Көкқасқа ат семізден жарап, бабына келіп жүр еді. Бұл жолы шабысқанда ол құс боп ұшып келе жатқан тәрізденді «Ер қанаты – ат» деген мақалды иманындай көретін Амантай, арттағы желді алдына шығарып, алдынан соққан желге жалы тік тұрып, кеудесін көкке көтере, тұяғын топыраққа қашай сала, аузын арандай аша, ақ көбікті езуінен бұрқырата сілтеген Көкқасқа атқа жан-тәнімен разы болды.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">Көз ұшында көрінген жартасқа қалай жеткенін Амантай сезбей ғап, аттың қызу шабысымен жартасқа ту тігем дегенін ұмытып, қасынан ағып етіп бара жатты да, «тоқтайды екем ғой» деген ой түсіп, аттың тізгінін тежеп барып, жартастың арғы жағынан ойысып бұрылды. Артында құйрық тістесе «еле жатқан салттыға Амантай көз қырын салып еді – Темірбек екен. Астында Итбай тартып алған Балтабектің Қоянкөгі. Одан кейін келе жатқандардың қанша жан екенін шаңдақ көрсетпеді.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">Амантай жартастың қасына кеп секіріп түсіп, атын Темірбекке ұстатып, текшеленген тастың төбесіне өрмелеп шығып, екі тастың арасындағы бір жарыққа тудың сабын қадады.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">Осы кезде сатыр-күтір шабыспен артында келе жатқан топтың алды жартастың маңайына үйіріле бастады. Аттанған жерлері онша жырақ болмағанмен, жартастың айналасына жігіттер биенің екі-үш сауымы кезінде зорға жиналды. Содан кейін әр жақтан бірен-саран бытыраңқы келе жатқандарға қарамай, күні бойы тастың үстіне шегелегендей тік тұрған қалпынан қозғалмаған Амантай: шоғырланған топты мөлшерлеп, «шамасы 30–40 мыңдай барсын,- ау!» деп жорамалдады.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Ал, жұрт!– деді Амантай бір кезде айқайлаған дауыспен,– бүгін осы маңда қонамыз да, ертең таң сәріден Ерейменге беттеп тартамыз. Бүркітбай, бері келші! Сенька, сен де кел бері!</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">Үстіне жүк тиеген түйелердің алдында тұрған Бүркітбай мен Сенька жартасқа өрмелеп, Амантайдың қасына барды.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Қару-сайманның қағазы сенде еді ғой, Сенька,– деді Амантай,– оқышы, мына жұрт естісін, не қару барын. Қазақ тілін жақсы білетін Сенька қару-құралдың тізімін қалтасынан алды да, оқи бастады:</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Орыс винтовкасы – жетеу, бытыра мылтық – жүз он екі, шиті мылтық – сексен үш, екі наган бар. Он бір алты атар бар...</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">Ар жағында атар мылтық болмаған соң Сенька кідіріп қалып еді.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Неге бөгелесің?– деді Амантай,– оқи бер. Бізде мылтық соғатын завод жоғын жұрт білмей ме? Әр жерден қайыршының бақырындай жинаған мылтықтар емес пе? Оқ қанша?</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Шамасы бес жәшіктей винтовка оғы бар. Заводтың дүкенінен талаған он жәшік қорғасын оқ бар. Жарты пұтқа жақын кесек қорғасын бар. Ішінен қорғасынын жарып алатын бір қаптай балалардың сақасы бар.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Әлгі бір алтын заводында, жер астының тасын сындыратын бірдемелер бар еді ғой?</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Одан екі жәшігін қолға түсіріпті ғой. Егер, атуын білсек.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– «Басы қаранын, бәрі игі»,– деді Амантай,– қолда бары жақсы. Қысылып бара жатсақ қалай ататынын білеміз.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Ендігі қару,– деді Сенька күліп, оқыған қағазын бүктеп, көпшілікке,– өздеріңнің қолдарыңдағы қамшыларың мен сойылдарың, сойылға шанышқан істік темірлерің, белбеулеріңе қыстырған айбалталарың.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Егер қолма-қол келтірсе, осы сойылмен де қырып шығамыз!– десті жұрт шу етіп.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Ал жігіттер!–деді Амантай таудың, тасқа қадаған сабын суырып, шыңнан түсуге ыңғайланып,– күн кешкіріп қалды. Сонау бір қырдың астында көгалды жер болушы еді. Соған барып түнейік. Бүркітбай, сен жылқы жаққа бар. Қоналқы жаққа қарай айдат жылқыларды. Түйелерді Темірбекке бер, сол жетектесін. Қолайымен сиырларға да бақташы тап. Қару-құралға, Сенька, сен ие бол!</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">Көтерілісшілердің Байсақал тұқымы бар, басқа байлар бар – барымталап алған малы: он мыңдай жылқы, мыңға жақын түйе, бес-алты жүздей ту сиыр мен өгіз, төрт-бес мың қой еді. Бүркітбай соларды жайғастыруға кетті. Биіктігі аташ бойындай жартастың текшеленген қырларына аяғын қадай басып, төмен түскен Амантай, атына ырғып мініп алды да:</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Ал, тарттық, Ереймен тауына!– деді.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Тарт! Біз артыңда!– десті жұрт.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">Ерейменге беттеп аттанған алғашқы екі күнде, артымыздан қуғыншы жетіп қалар деп, Амантай суыт жүргендіктен, семіз айғырлардан бесеу-алтауы ыстық күнге түтігіп өлді. Кенже туған құлындар болдырып, жүруге жарамады. Қара мал тіпті кейін қалды.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Бұл жүріспен отырсақ, малдың көбі қызыл май боп бүлінеді. Жан-жаққа шалғыншы сала отыра, алдымызға қарауыл, артымызға тосқауыл қоя отыра, енді малдың жайына қарау керек десті жұрт.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">Бұл сөз ақылына қонған Амантай малдың бабына қарап, күн ысыған соң қозғамай, таң салқынымен, кешкі салқынмен көшіп, түнде малды да, жігіттерді де ұйықтатып, күніне жақсы бір көштік жерден артық жылжыған жоқ. Бірақ мықты атпен, сенімді жігіттерден сайлап алып қарауылды, шолғыншыны, тосқауылды мықтап қойды. Тосқауыл артында бір кеш жер қалып, қарауыл алдында бір көш жер жүріп отырып, шыңдауыл қос маңындағы биікке шығып қарап, шолғыншылар екі қанатты айнала, бір көштік жерді күнінде әлденеше рет ,орап шолып отырды.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">«Қай жақтан жау кеп қалады?» деп сескенген ет жүрек, бірер күннен кейін жасанған жау кездесе қоймаған соң басылды.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Әйтеуір жылқының бабына қарап айдайтын болғасын,– десті жігіттердің кейбіреулері,– биені қосақтап, жолшыбай қымыз іше отырайық.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Ноқта, желіні қайдан табамыз, көнек, торсық та жоқ, ашытатын қор да жоқ,– дегендер болып еді, Амантай қарсы болмағаннан кейін оның бәрі де табылды. Тіс қаққан сақа жігіттер бұл жайды күні бұрын ескеріп, желі, ноқтаны елден ала шыққан екен.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">Қымыз да, ет те, өзге тамақ та болып жатты. Жүре бара қару-құрал да қосылуға айналды. Сенька «темірдің тілін білетін» жігіт екен. Мылтықтың ұңғысын қолдан құйып, ішін қолдан бұрайтын өнер шығарды ол. Оқ құятын қалыпты да ол қолдан жасады. Оның бұл өнерін көрген соң, Амантай оған көшпелі көрік жасап, қару-құрал істеуіне бір топ адам бөлді.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">Әскерлік өнерден хабары жоқ Амантайға бұл мәселеде ақылшы болған – фельдшер Потапов.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Егер,– деді :ол Амантайға,– патша әскерімен соғысар күн туып қалса, жапа-тармағай сапырылысып қамшы соғатын ауыл төбелесіндей болмайды ол. Оған әскерлік айла-әдіс керек.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">Одан әрі Потапов Амантайға әскерлік қосын қалай бөлінудің, соғыс өнерін қалай үйренудің әдісін айтты.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Бұның бәрі ойға қонады,– деді Амантай,– бірақ үйрететін кім соны?</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">Потаповтың тілі ғана болмаса, әскерлік ойынды бастауға білімі жоқ екен. Бұл топқа араласып жүрген қырық-елуден орыс пен татар солдаттарынан қалың топты басқаруға ешқайсысы жұлқынып шыға алмады. Аз адамды бөлімшені әрқайсысының үйреткісі келеді, көпті басқаруға жүрексінеді.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">«Кім басқарады?» деген сұрау туғанда, көпшіліктің аузына Ташбулатов Тұхфатолла деген башқұрт жігіт түсе берді. Ол офицерлік курсты бітірген және соғыста болған екен. Майданда жараланып жазылғаннан кейін, демалысқа Көкшетау оязындағы Имантау станциясына келген; ол большевиктік үгіт жүргізем деп көзге түсіп қалады да, тұтқындалу қаупі туған соң тауға тығылып, біртіндеп отырып Амантай тобына қосылады.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">Амантай оны үш себептен жақсы «өретін еді, біріншіден, өтірігі, жалғаны жоқ, шыншыл адал жігіт; екіншіден, патша үкіметіне, байларға қаны қас; үшіншіден, соғыста әскер басқарған жігіт,– ротаның командирі бопты.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">Осы жайларын айта кеп, бастығы Амантай боп, топты басқарушы адамдар одан командир болуын өтінгенде, Ташбулатов шынын айтты.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Мыңдаған қолды басқаруға менің тәжірибем де, білімім де жетпейді,– деді ол,– мен тек, білген мөлшерімде, Амантай ағайға ақылшы ғана бола алам.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">Ташбулатовтың және басқа білемін деген адамдардың ақылымен Амантай соңына ерген адамдарды мыңға, жүзге, онға бөліп, әрқайсысына тағайынды, сенімді адамдардан бастық қойды. Ең алдымен сол бастықтардың өздерін әскерлік өнерге үйрету керек. Бұл жұмысты басқаруға Ташбулатов қарсы болған жоқ.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">Күндер өтіп жатты. Асқардан хабар келгенше Ереймен тауына бекіне тұруға беттеген Амантай тобы қолдан келген қаруын даярлап, шама-шарқынша әскерлік өнерін үйретіп жүріп жатты...</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">Бірақ Асқардан хабар жоқ. Қайда жүр ол?.. Не бітіріп жүр?.. Әлде қолға түсіп қалды ма?.. Осы ойлар Амантайдың да, оның серіктерінің де басын даң қылады...</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">Тиыштық болса бір сәрі-ау!.. Жан-жаққа жұмсаған жансыздар, тұс-тұстан бұл топты қусырып келе жатқандығын хабарлайды. Бұл құрсау, Ереймен тауына бекінуге мүмкіндік бере ме, жоқ па,– о да бір шиеленіп бара жатқаң сұрау...</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">Сондай ауыр ойлы күндердің біреуінде Ереймен тауын деңгейлеп барып түнеген Амантай тобы түнді еңсеріп барып ұйқыға кетіп еді:</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Жау, жау!– деген хабар ду ете түсті.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">Амантай да бұл кезде қалғып кеткен еді. Бірақ оның еншіге алған қару-сайманы қасында, киімі үстінде еді. Дуылдаған дауыс құлағына тигесін ол, орнынан атып тұрып саймандарын асына, киіз қостан шыға келсе, таң ағарып қалған екен. Қасындағы қостың бірінен Ташбулатов, бірінен Темірбек бері қарай жүгіріп келеді. Айнала у-шу, азан-қазан... сапырылған, жүгіріскен халық... Осы кезде сапырылған топтың арасымен астына Итбайдың ақ бақай жүйрік қарагерін мінген Бүркітбай қылт ете түсті. Өткен кеш ол ілгерірек қарауылға кеткен еді.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Уа, немене?– деді Амантай Бүркітбайға.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Бес жігіт!–деді ол ентіге сөйлеп.– Тан, біліне, бір жартасты бетке ұстай ілгері баратыр ек, тегі салдат-ау дейміз, Ереймен жолымен .беті бері қарап келе жатқан бір көп адам қонып жатыр екен. Қапы болмайық деп екі жігітті тастап, соның хабарын бергелі келдік...</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Шамасы қанша жер?</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Он бес, жиырма бар ма дедім...</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Ә, онда саспайық, жина қос-қостан басты жігіттерді. Бүркітбай жортып жүріп, басты жігіттерді жинап әкелгесін, Амантай кеңес құрды.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Көп сөзге уақыт тар,– деді ол,– сақтықта қорлық жоқ. Бейқам болмай жиналайық. Бірақ, жігіттер, естеріңде болсын, жау бола қалған күнде, үрейленіп берекелеріңді кетірмеңдер. «Тозған қазды топтанған қарға жейді». «Қашқан жауға қатын ер». Бет бір қайтқасын жау маңына отырғызбас. Шу дегенде қимылдап қалайық. Бетін бір қайтарып тастайық.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Дұрыс! дұрыс!–десті жігіттер.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">Қысқа уақыт ақылдасып, басты жігіттер мен Амантайдың келген қорытындысы мынау болды: «тағы да шолғыншы жіберіп, анығын білейік, егер жау екені рас болса, алдымызға жылқыны сала шабуыл жасайық, бетін қайтарайық!..»</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Сөз осы, ал жігіттер, аттарыңды қамдаңдар!– дегеннен кейін, жүз басы жігіттердің бәрі қос-қосына барып, өз қарамағындағыларды түгелдеп, аттарын әзірлетті. Тәуір мылтық атаулы, іріктеліп шыққан жүзден аса мерген жігіттерде еді. Олар Ташбулатовтың қарамағында. Өзгелерінің, көбіне үлестіре келе, сойыл мен найзадан басқа қару тимеді.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">Жүз-жүзден шоғырланып аттанған жігіттер, Амантай қосын айнала қоршаған кезде, туды Темірбекке ұстатып, Амантай да атқа мінді.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Анығын білуге Бүркітбайды тағы жібердім,– деді ол топқа,– жылқыға да кісі кетті. Біз енді сонау алдыңғы бетіміздегі бұйратқа барып хабар тосайық, егер жау болса, бекініс мықты жер. Ең алдарыңа мен түсейін. Менен кейін мергендер жүрсін. Темірбек, сен менімен қатар жүр. Жүкке ие жігіттер кейінірек жүрерсіңдер.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">Әскерше қаз-қатар тізіліп, жерді қайыстыра бұйратқа қарай беттеген топтың алдына Амантай мен Темірбек түсіп, топ созыла тартты.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Солдат!– деді Бүркітбай жігіттер бұйратқа сіңген кезде оралып кеп,– бізді біліп келе ме, білмей келе ме?</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">Әйтеуір, жер қайысып келе жатқан қалың қол.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Қанша бар екен, шамасы?</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Кім білсін. Әйтеуір көп.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Алыс жерде ме?</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Алыс емес. Он шақырымға жетпес.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Ендеше, Бүркітбай, сен жылқыға шап. Ана бір белестің аржақ етегінде жатыр. Кісі кетіп еді. Сенің баруың жол. Ойыстыра, алдымызға ұстай айдаңдар!</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Жарайды!– деп Бүркітбай шаба жөнелді.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Ал, жігіттер,– деді Амантай, қоршаған жігіттерге,– «жау аяған жаралы қалады». Өлер, я тірілер жер келді! Саса көрмеңдер, аянбай қимылдаңдар. Кәзір саспаңдар. Аттың таңертеңгі шабысы жер-дүниені басына көтереді. Жортақпен ғана жүрейік. Жау сезбесін. Қапысын табу керек. Осы бұйраттың арғы шетіне кіргізбей тосайық. Амантай алдына түскен топ, бұйраттың арғы жақ шетіне барып бекінген кезде, көлденең сайдың біреуін бойлап жылқылар да келді.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Бұл бұйрат бізге жақсы бекініс,– деді Амантай басты жігіттерді жинап алып,– шама келгенше жауды ішіне кіргізбейік. Олардың қарауылы ендігі бұйратқа кіруге жақын шығар. Біздің тосқанымызды сезбесе, олар қапыда ұрылады. Жүретін жалғыз жолы осы. Жолға тосқауыл қойып, қарауылын атып түсірсек, қаннен-қаперсіз бұйратқа келіп қалады. Сол кезде жылқыны алға сала, кенеттен шабуыл жасап, берекесін алу керек. Егер олар бұйратқа таласса, мергендер даяр болсын. Жолдың екі жағын ала, бытырай аңдып жатсын.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Дұрыс!–десті жұрт.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">Оңтүстіктен солтүстікке қарай созылған бұйраттың ұзындығы 50–60 шақырымға кететін еді де, көлденеңі бес-алты шақырымдай еді. Әр жерінде текшеленген тастан өскен биік шыңдар бар. Бұйраттың күншығыс жақ шетінде ортасын жарып жол өтетін қақпа сықылды шың тұрушы еді, сол шыңның екі жақ қабырғасына Амантай өзі барып мерген жігіттерден тосқауыл, басына шыңдауыл қойды. Шыңның ішкі жағындағы алаптау бір жерге жылқыны иіртті. Содан кейін шыңға шығып қараса салт әскерлер шоғырланып, лек-лек боп келеді екен. Арт жағында шұбалған арбалар. Түрлеріне қарағанда бұйратта тосқан адам барын аңдамаған сықылды. Жер шамасы бұйратқа алты-жеті шақырымдай бар. Жан мөлшерін, Амантай, алыс болғандықтан ала алмады. Бірақ көп көрінеді.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">Бұйратқа бес-алты шақырым жер қалғанда, келе жатқан әскерден үш салтты бері қарай шыға шапты.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Ал, мергендер!–деді Ташбулатов,–қарауылы бері қарай шықты. Қақпа шыңынан өткізе беріп атайық. Үшеуіне үш оқтан артық шығармаңдар. Біреуін мен өзім атам.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">Қарауыл солдаттар қауіп-қатерсіз бұйратқа шауып кіріп, шын, қақпадан ете бергенде Ташбулатов біреуін, екі мерген екеуін атып түсірді!</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Жол болды, ырым жақсы!–деді Амантай,– күн тымық. Мылтық дауысы қатты шықты, естуі мүмкін. Ал енді, сақтанайық.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">Амантай шың басына шықса, арба маңындағы әскер манағыдай емес, көбейін және тәртіптеліп, шоғырлана бастаған екен. Алды тоқтап тұр.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Мылтық дауысын естіген екен!– деді Амантай шыңның етегіндегілерге.– Жан-жаққа хабарлаңдар, сақ тұрсын.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">Амантай бір тасты бетіне ұстай, шың басында әскердің қимылын бақылап тұр еді, алдыңғы жағынан лек-лек боп салттылар бұйратқа қарай шоқыта тартты. Амантайдың жүрегі аттай тулады. Денесі бір суыды, бір ысыды. Жүректен ытқи тепкен қан, біресе секіріп басына шықты, біресе сарқылып төмен құйылды.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">«Ә, жасаған!–деді ол бойы дірілдеп,– абұйыр бере көр!..»</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">Аздан кейін Амантай буынын бекітті. «Бастап жүрген мен сасқанда, өзгесі қайтеді?– деп ойлады ол,– не де болса болды. Енді қайрат керек!»</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">Бұйратқа үш шақырымдай қалған кезде, атты әскер қылыштарын жалаңаштап, уралап ат қоя шапты.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Ал жігіттер!– деді Амантай шыңнан жүгіре түсіп,– тықсырыңдар жылқыларды шыға беріс ауызға!.. Келіп қалды. Тез айдап шығыңдар қаптатып!..</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">Мың шамалы бір бөлек жылқының жан-жағынан зырылдауық тартып, құрық үстіне құрық салып, қиқулап үркітіп, жігіттер бұйраттан шауып шыға келсе, солдаттар бұйратқа шақырымдай ғана жер қалған екен.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">Жан-жағынан айқай шыққан, іріктелген жылқылар шаңды аспанға көтеріп, алдына қарай дүркірей шапқанда, күтпеген жерден алдынан мұнша топ кездескен әскер, кейін қарай жапырылды.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Жылқы екенін білмеді!– деді, жылқылардың артын ала қаптап шауып келе жатқан жігіттеріне Амантай,– ал, тартыңдар, жігіттер!</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Тартыңдар, жігіттер!–деген дауыс жан-жақтан шығып жылқылармен араласа, әп-сәтте Амантай тобы солдаттарға араласты да кетті.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">Солдатқа араласқаннан кейін маңында не боп, не қойғанын Амантай көпке шейін білген жоқ. Винтовканың біреуі оның мойнында еді. Елу-алпыстай оғы бар еді. Қызу соғыс басталғасын «оқты шамалаңдар!» деген сөзі есінен шықты. Оғының тиген тимегеніне қарамай атып, ол лезде тауысты. Қолма-қол төбелесте оның басына қылыш тиді. Бастан сорғалаған жылы қан, көзін жабатын болғасын, ол бір қаға берісте көйлегінің алдыңғы өңірін, қолын тығып жіберіп, суырып жыртып ап, басты айқара қатты таңды. Содан кейін қан саябырлаған тәрізденді.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">Бір кезде Амантай жан-жағына қараса, өз кісілері сиреген сықылды, жау бірыңғай сабын түзеп, ұрысуға айналған сықылды. Жау жақтан сатыр-күтір атылып жатты. Жігіттер бұйратқа қарай жапырылып қашып барады.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">«Жігіттерден қалып, жауды жеңбеспін, енді есті жинап алып көрейік» деген оймен, Амантай жігіттердің артын ала шаба жөнелді.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">«Мал да, адам да біраз шығын болған екен!» деп ойлады ол, атын борбайлап, бұйратқа беттей шауып бара жатып.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">Артынан жаңбырдай жауған оққа ол саспады. Бір кезде жауырыны шымыр ете түскенге «оқ тиді ме?» деп сол қолын қолтығына тығып жіберіп еді, жып-жылы қан білінді. Оған қарауға уақыт болмай, Амантай ілгері шауып келе жатыр еді, көзіне алдыңғы жағынан желбіреген туы түсті.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">«Ә,– деп қуанды ол,– ту жығылған жоқ екен!..» Жігіттердің артын шала бұйратқа кіре берген Амантай артына қараса, жау жырағырақ екен, бірақ ұрандап шауып келеді.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Мергендер!– деп айқайлады ол кезде Ташбулатов,– ал, қимылдаңдар!</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">Мергендер аттан түсе-түсе, бір-бір тасты бетке ұстай жүгіріп, мылтықтарын құра-құра отыра қалысты.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">Ұрандап, қылыштарын жалақтатып шауып келе жатқан солдаттардың алды бұйратқа кіре, мергендердің оғынан аттан құлап түсе бастады. Оннан аса солдат оққа ұшып жығылғасын, қалың әскер кейін жапырылды. Бірақ қашан оқ жетер жерден алыстағанша, мергендер атудан тыйылған жоқ. Атқан оқты далаға жіберген жоқ. Соның бірі – Амантай.</span></p><p class="heading0" style="text-align:center;"><span style="font-family:Times_avs_space_New_avs_space_Roman;font-weight:bold;font-style:normal;">4</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">Қасына Ботагөзді ертіп жолшыбай түнделетіп жүрген Асқар, Ержанның үйіне таң біліне келіп, Ботагөзді сыртқа тастап үйге кірді.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Бұл кім?– деді біреу қара көлеңке үйдің ішінен, Асқар есікке басын сұққасын-ақ.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Мен Асқар!–деді Ержанды дауысынан таныған Асқар, «жобалап келуім келу-ақ екен!» деп ойлап.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Не дейді, жаным-ау!.. Асқар?..– деп Ержан көйлек-дамбалшаң төсектен домалай түсіп, көзін уқалай, Асқарды қаусыра құшақтап бауырына қысты.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">Ержанның әйелі – Айжан, мінезі еріне үйлес, бауырмал, сыпайы адам еді. Шымылдық ішіндегі жеңіл киімдерін үстіне тез іле салып, о да шыға келді.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">Ержанның төсіне төсін тақап құшақтасып біраз тұрып мауқын басқан Асқар, құшағын жазып, Айжанға қолдасып амандасты.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Түндік ашайын!–деді Айжан, амандықтан кейін, далаға шығуға ыңғайланып.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Қасымда кісім бар еді,– деді Асқар.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Ол кім?</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Бір әйел.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Не әйел?– деді Ержан таңданғандай дауыспен.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Бір қыз.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Неге күмілжіп тұрсың? Әлде, қыз алып қашып келдің бе, қайырлы болсын, онда!</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Алып қашып келгем жоқ. Жай бір жолаушы адам. Бірге келе жатқан.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">Ботагөздің мән-жайын Асқар жата-жастана айтқысы келді.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Кім болса ол болсын,– деді, «жас жігітке қыз жайдан жай еріп жүруші ме еді?» деп ішінен күдіктенген Ержан,– Айжан, түндік аш та, Асқардың серігін үйге алып кір. Бар, тез!..</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">«Келіншек алып келгенін Асқар жасырып тұр» деп ойлап, Айжан далаға шықса, пар атты арбаның қасында: сұңғақ бойлы, қоңыр киімді, әдемі қараторы қыз тоңазығандай бүрісіңкіреп тұр екен. «Келіннің бетін кім ашса сол ыстық» дейтін еді,– деп ойлады Айжан,– бетінен сүйейінші!».</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Денің сау ма, шырағым?–деп Айжан Ботагөздің қасына келді де, екі бетінен кезек сүйді.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">Ботагөзге Айжан Айбала сықылданып кетті. Көптен бері мұндай жылы ұшыраған адамды көрмеген оның есіне Айбала түсіп, көзіне жас келіп қалды. Бірақ бұрын танымайтын адамның алдында жылауды ерсі көріп, көзінің жасын, бетін теріс бұрыңқырап сығып жіберіп, жылағанын сездірген жоқ.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">Бұл кезде таң атып қалған еді. Айжан түндікті ашып, Ботагөзді ертіп үйге кірді.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Денің сау ма, шырағым?–деді Ботагөзге Ержан, ішінен: «ә, жолдас болуға жарайтын бала екен, өмірлі болсын!» деп ойлап.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Шай қояйын ба?–деді Айжан Ержанға.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Жоқ, қоймаңыз,– деді Асқар,– бұл кісі,– деді ол Ботагөзді иегімен нұсқап,– өте шаршап келді, төсек сап беріңіз, дамылдасын. Ержан екеумізге төрге көрпе-жастық тастаңыз, қатар жатып кеңесейік, біраз сөздер бар. Айжан Асқардың айтқандарын түгел орындап далаға шығып кетті. Арба соғып, әрі ұйқысы қашып, кірпігі қатып келген Ботагөз, бір қабат киімімен кереуеттің бас жақ қуысына салған төсекке қисая салысымен ұйқыға кетті.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">Ержанмен қатар төрге жатқан Асқар, Ержанға жолшыбай көрген машақатын, жүрген жол мәнісін түгел баяндады.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Амантайды естіп ек!– деді Ержан,– бұл жақта даңқы өте күшті. Осы елден Амантайға қашып кеткен жігіттің біреуі өткен түні қайтып келді. Ерейменнің бір жағында Амантай тобына кеп солдат кездесіп, үлкен соғыс болыпты. Қазақ жағы тауды паналай соғысқан екен, екі жақтан да көп адам шығын болса керек. Солдат жағынан көбірек өлген көрінеді. Ылғи мерген жігіттер тасты бетіне ұстай атысып, көп өлтіріпті. Атыс басталғаннан кейін қазақ жігіттерінің біразы қорқып қашқан екен, мына жігіт те қашып кепті.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Бұл елден көп кетіп пе еді?</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Екі-үш жүзге тарта жігіт кетіп еді. Қашып келгені жалғыз осы.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">Амантай тобының одан кейінгі жайы не болғанын біле алмай тиышсызданған Асқар, бұл жақтағы елдің халін сұрады.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Несін сұрайсың,– деді Ержан,– қалаға жақын ел тырп ете ала ма? Басында қопаңдап көтерілген болып еді, Қызылжардан солдат шығып, елді қиратып ұрып, малын талап, әйелін басып, қарсыласқанды атып шыдатпауға айналғасын, атқа мінген азамат атынан түсіп, нәлет қамытқа мойнын ұсынды. Болыс, билерден де нысап, ар-ұят кетті. Мына Сарыайғыр болысының болысы Бекен деген еді. Осы араның болысы – Қабылдың Нұғманы. Аңдағұл болысының болысы Қанқожаның Ысқағы. Ырсай болысының болысы Сүлейменнің Сұрағаны. Дұрыс күннің өзінде қан қақсататын жебір мұндарлар еді, елді мына жұмыстан кейін сүліктей сорып барады. Параны жасырып алуды қойды, ашық алады. Қабылдың Нұғманына жүзден артық ірі қара кірді. Ақша қаптап жиналған шығар. Аз уақытта саудасы көтеріліп жүре берді. Біздің болыстың писарі Жәшке дейтін крешін еді. Жақын арада осы Есіл бойындағы Дәнежін қаласында біздің болыстың жігіттеріне прием болып, сонда жұрт жағасын ұстады.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Неге?</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Өз жасында бір жігіт болсайшы!.. Ауқатты адамнан бір жігіт іліксейші!.. Приемға іліккен ылғи қу кедей, жетім-жесірлер, жақтайтыны жоқтар. Елудегі, қырық бестегі кедейлер –25-те, 30-да боп жазылыпты. Он алты, он жетідегі кедейдің балалары 20–25-те боп жазылыпты. Не деген сұмдық!.. Мынау бізге көрші ауылда 45 жастағы бір қойшы нашар адам бар еді, үй-күйі жоқ, өмірінде жалшы боп келе жатқан. Соның жасы тізімде 27-де боп шықты. Осы ауылда бір жесір қатын бар еді, байы отыз жасында өліп, қолында үш жасар жалғыз ер баласы қалып, күн көрісі нашар болса да байға тимей, талай бейнетті бастан кешіріп, бейшараның баласы биыл он беске келіп еді. Сол баланың жасы жиырма бірде боп шықты деп естігенде, жүрегі жарылып кетіп сорлы опат болды.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Апыр-ай, ә!..</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Прием дегенді кім көрген!– деді Ержан басын көтере түрегеп (Асқар да тұрды).– Адамның, иманы қасым болатын іс екен. Жаны қысылған жігіттер өздерін неше түрлі азапқа салған: саусақтарын балтамен шапқан, аяғының жілігін сындырған, көзіне біз түйреген жігіттерді көрдік. Приемщиктің алдында ауру боп көрінем деп иод, насыбай ішіп барып, аузы көпіріп құсып жатқандарды көрдік. У ішіп өлгендері де болды. Кейбір жігіттер әдейі Есілдің суына батып өлді. Азан-қазан жылау. Адамның жаны түршікті.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Яп-пыр-р-р-ай!..</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Кем-кетік те жиналып баққан екен. Ақсақ, соқыр, таз, тағы сондай аурулар қаптап жүр. Жан қысылғанда адамнан ұят кетеді екен. Осы ауылда салсымақтау боп, домбыра тартып, өлең айтып, жақсы ат мініп, мырзаларға ергіштеп жүретін бір жігіт бар еді. Сол жігіт жарық ауру деп еститінбіз. Бірақ біреу өзіне солай десе ашуланып төбелесетін. Сол ұятты былай қойып крестьянский начальникке «жарықпын» деп арыз берді.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Сонымен аяғы не болды?–деді Асқар, прием маңында болған қиянаттарды енді тыңдауға жүрегі айнып,– жігіттерден қаншасы алынды?</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Көп жігіт алынды. Бүгін үшінші күн, Қызылжарға айдап барып қамады. Жақын арада жөнелтсе керек. Жан қысылғанда адам малдан безеді екен. Жасым солдатқа іліккен соң бар күшімді төгіп болысқа пара беріп, жан сақтап қалған жайым бар, қанша отырғызарын кім білсін!</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">Асқар Ботагөздің мән-жайын Ержанға түгел айтты.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Ә, солай де!– деді Ержан.– Оқасы жоқ. Әкелгенін, жақсы болған. Саған не деп мақтанайын. Алдағы күн көрсетер. Шыбын жаным кеудемде тұрып, мен бір тапсырған жұмысыңды орындамай қоймаспын. Өз басыңды уайымдамасаң, .мұны уайымдама! Жаным тірі болса, «қанаттыға қақтырмаспын, тұмсықтыға шоқыттырмаспын!»</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">Асқар мен Ержан киініп далаға шықса, үйдің сыртына жалғыз ат жектірген, үстінде полициялық урядниктің киімі бар, көзілдірікті, қылышты біреу түсіп жатыр екен.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Мынау кім?– деді сескенгендіктен жүрегі тулай бастаған Асқар, мені ұстай келген екен деп ойлап.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Жампейіс қой!– деді Ержан.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Оның кім?</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Кейін айтармын. Қорықпа одан.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">Ұрты солыңқы, қыр мұрын, ұзын бойлы, талдырмаш денелі, оң жақ көзі жасаураңқыраған ақ бұжыр жігіт, қылышын сол қолымен жамбасына қысып, аяғын жылдамдата баса, Ержанға, Асқарға кеп қолдасып амандасты.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Қызылжардан шықтың ба?–деді Ержан оған.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Ия.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Ерте шыққан екесін. Жол болсын?</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Әлей болсын. Торанғұл жағына бара жатыр ем. Содан әрі бір есептен Көкшетау, Шортанды орап қайтуым мүмкін.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">Жампейіс Асқардың денесін бастан-аяқ шолды да:</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Мына жігітті танымадық па?–деді Ержанға.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Жүргінші жігіт. Бізбен ілік-шатыстау еді.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">Жампейіс тағы да сұрау бергісі келгендей ыңғайланып еді, Ержан ұнатпаған белгі көрсеткесін:</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Қымыз бар ма, сусап келдім,– деп сөзін бөтен жаққа аударып жіберді.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Не қылды, таң атпай сусап?</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Түнде ішіңкіреп алып ем. Пахмел керек боп тұр.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Қымыз пахмел бола ма саған?</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Одан артық пахмел бар ма? Закуске жасайтын ептеп сүрін, болса, жеңгейге астыра қойсаң қарсылығым жоқ.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Айжан-ай!– деді Ержан, бұл кезде түндікті ашып үйге кіріп кеткен Айжанға дауыстап.– Үйді жинашы тез!</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Қазір!</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">Аз уақыттан кейін бастарына шапан бүркенген Айжан мен Ботагөз есіктен шығып, үйдің оң жақ босағасын айнала берді.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Үйге кір!–деді Ержан Жампейіске,– қатын қазір келеді. Сен сусындайтын қымыз бар.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">Жампейіс үйге кіріп кеткенде Асқар мен Ержан тыста қалды.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Мұның кім?–деді Асқар тағы да.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Ояздың кеңсесінде істейді.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Онысын өзім де біліп тұрмын ғой. Не қылған жігіт, бұл өзі?</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Мұның өзі былай жігіт: шыққан тегі мынау Қостанай жақ шеттегі, бес болыс керейдегі Көшебе деген ру. Әкесінің аты Омар. Омардың әкесі – Тілен би дейді. Әкеден жетім қалған үш ағайынды жігіт екен. Нұртайдың Мұқышы деген азулы бай ағайыны болып бұған көп тізе көрсетсе керек. Соған еті тірі неме кектеніп, ержеткесін Мұқыштың малын ұрлап, үйін күйдіріп ен, аяғында жақын адамының қатынын алып қашып осы Қызылжарға келді. Бала жігіт кезінде орыстың малын көп баққан екен. Орыс тіліне судай. Сол кезде ептеп орысша хат-қаламға да үйреніпті. Содан Қызылжар келіп, ояздың помощнигі Дүйсембай қажы Тұрановқа мән-жайын айтқасын, Дүйсембай қажы қызметке алған. Сол күннен әлі урядник. Оған шамасы төрт-бес жыл болды. Осылай қызметте жүре тұра, бұл осы елдің Мұстариза, Жетпіс сықылды атақты ұрыларымен байланысты. Қызылжардың ұрылары да бұдан сырын жасырмайды. Өзі ұрлық істемегенмен ұрылармен жемтіктес. Ал мұның сондай жаман жағымен бірге жақсы жағы: өзім деген жігітке ер көңіл. Астындағы атын түсіп беруге, жолдасын жауға бермеуге әлі келетін жігіт.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Маған қадала қарауы жаман!– деді Асқар,– мен өзім урядникке ешуақытта сенбеймін. Ауытқып кетіп жүрмей ме, кәпір?..</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Жоқ, олай істемейді.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Әй, білмеймін!..</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">Асқар мен Ержан далада недәуір уақыт кідірді. Түзге кеткен Ботагөз бен Айжан бұл кезде оралып келіп, Ботагөз есік алдында қалды да, Айжан үйге кірді.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Сусын қанды!– деді Жампейіс Айжанмен далаға ере шығып, Ержанға қарай жүріп,– қымызың бал боп тұр екен. Шіркін, жеңгей-ай! Ұстаған асың алтын-ау!.. Неғып тұрсыңдар, далада?</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Бері келші!– деді Ержан, шөптесін жерге таман аяңдап Жампейіске. Жампейіс Ержанның соңынан аяңдағанда, Асқар кідіріп қалып еді,–сен де жүр, жиен!–деді Ержан артына қарап.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">Үйден аулағырақ кәделі жерге барып отырғаннан кейін, Ержан Жампейіске Асқардың мән-жайын жасырмай түгел айтты.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Өзім де біліп ем,– деді Жампейіс сумкасынан бір кішкене книжкасын суырып ашып, ішіндегі суретті көрсетіп,– мынау осы жігіттің кескіні шығар?</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Апыр-ау, қайдан білдің?!–деді Ержан таңданып.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Біз білмейтін пәле бар ма? Білдік, қалай білсек те. Ол ол ма: менде осы жігітті ұстап әкел деген бұйрық бар. Өтірік айтады десеңдер оқып шығайын. (Жампейіс орысша жазылған қағазды оқып шықты). 250 статья дегеніміз,– деді Жампейіс книжкасын жауып,– патшаға қарсылық. Оның жазасы – атылу.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Астапыралда!– деді Ержан шошып кетіп,– айта көрме, жарықтығым?..</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Патшаға қарсы шығу оңай деп тұрсың ба?</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Асқар, сен бара тұршы!–деді Ержан Асқарға,– Жампейісте бір оңашалау жұмысым бар еді.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Оқасы жоқ.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">Түсі сұрланған Асқар, түрегеп үйге аяңдап еді, кескіні қуқылданған Ботагөз тыста, босағада сүйеніп тұр екен.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Неғып тұрсың?– деді Асқар қасына кеп,– ұйқың қанбаған ба? Өңің қуқылданғаны несі?</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Ұйқыны к,ойшы, тәйірі! Әлгі кім?</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Урядник.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Ол неғып жүр?</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Үрейлене бермеші, Ботагөз! Жай жүрген біреу. Ержанның жақыны екен. Жүр, үйге кірейік!..</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Ал, Жампейіс!–деді Ержан, Асқар кеткесін,– «найза бойы қан жауса, шыдамайды туысқан» деген сез бар еді. Әлгі жігіттің мәнін айттым. Тым-ақ қатты сасып келіп отыр. Жұмысының бір ұшы сенде екен, не жақсылығың бар?</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Қайдан білейін, тетігі менде емес қой,– деді Жампейіс, салған жердей шоп етіп түсе қалмайын деп ойлап.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– «Ер мойнында қыл арқан шірімес» деген. Жақын бола жүре сатан салған бір салмағым. Сен маған бір жігітшілік көрсет. Мен де тірі жанмын ғой. Ұмытпаспын.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Не қыл дейсің, сонда?</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Осынын, деласы бізде дедің ғой.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Бізде. Бұрын Омбыда болады екен. Губернатор жуық арада осында жіберіпті. Тегі бұл жігітті осы Қызылжар уезінде деп естіген-ау деймін.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Сен соны ұрлап алып бер.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Ойбай, қиын ғой ол.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Түк те қиыны жоқ. Анау күні «жігіт бермейміз» деуден басы кете жаздаған адамдардың ісін ұрлап әперіпсің ғой, терезеден түсіп. Бұл жолы да солай істе!</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Ел ақсақалдарының сөзін қимай, терезеден түсуін түскенмен, өмірде мұндай саспан!– деді Жампейіс, жасаураған көзін орамалымен сүртіп,– күндіз дело тұрған жерді көріп шығып, ұрлауға .келсем, есік алдында күзетші тұр екен. Ашпалы сыртқы терезенің біреуінің ілгегін күндіз әдейі ілмей кетіп ем. Тәуекелге бел байлап, терезе сыртынан басқышты қойып жіберіп, екі қабат үйдің үстіңгі қабатына өрмелеп шығып, жалма-жан күршегі ашық терезені тартып қап ем, ашылып кетті. Үйге сып беріп қарғып кіріп, сіреңкені тартып жіберіп, делоны қолтыққа қысып, ашық терезені жабуға әлім келмей, басқыш-масқышты қойып, тұп-тура жерге домалай қарғыдым. Терезе алдындағы жұрт жүретін тақтайға етпетімнен түсіп ем, мұрным бұзылып қала жаздады. Оған қарамай жыттым. Бір жақсысы – жан көрген жоқ. Өзімде зәре қалған жоқ. Енді дүниенің алтынын берсе ол істі істемеспін деп ант ішіп ем...</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Жоқ, сен тағы ,бір ерлік көрсет!</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Апыр-ай, білмеймін, Ержан...</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Білмейтін дәнеңесі жоқ. Менің екі дүниедегі тілегім болсын...</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Өлімге бар деген тілек бола ма? Мынауың өлім ғой.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Сонда да... сұрағаныңды ал! Ашып айтайын: мендегі күміс ер-тоқымды сұрап ең ғой. Бермей көңіліңді қайтарып ем. Онымды кеш. Сар бауыр атты қоса берейін!..</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Апыр-ай...</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Түк апырайы жоқ. Сенің қолыңнан келеді. Екі дүниеде ұмытпаспын. Мен де тірі адаммын ғой, бір күніңе керек болармын.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Жарайды!– деді Жампейіс ұзақ уақыт жер шұқылап ойланып отырып.– Болсын. Ұрлап әперейін. Атың да, ер-тоқымың да езіңде қалсын. (Ержанды сөйлетпей бөгеп.) Пара алатыным рас, бірақ мен көрсе қызар, боққа жығар емеспін. Бір еңбегімді саған сатпаймын. Есіңде болсын онымен бұл жігіттің соңынан қуғын қалады деп ойлама!.. Бұл анау-мынау емес. Көптен қуғында жүрген жігіт. Мұның соңына түскелі бес-алты жыл болды. Бұдан құтылғанмен бір жерде ұсталмай қоймайды. Оның манағы суреті жайылмаған жер жоқ.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Не істе дейсің онда, бұл жігітке? Сенен артық ақыл табатын кісі жоқ қой.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Ақмола облысынан оған кету керек.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Қайда барады?</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Кәзір қазақтың оқыған жігіттері тіленіп, солдатқа алынған жігіттерге бастық боп кетіп жатыр. Соған барам десе, үйез бүгін қағаз береді.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Үйез ұстамай ма, оны? Сурет оның қолында жоқ па?</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Уа, қайдан білсін үйез!.. Біз сорлы ғой көрімпаз. Ол керсе де танымайды.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Онда жақсы екен.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Әңгіме былай болсын: жігіт үйезге кіріп, паспорт алып, майданға кететін болсын. Содан кейін мен үйезге: бұл жігіт елде соғыста өліпті деген хабар апарайын. Үйезді сол хабар нандырғансын, деланы ұрлап алып, жігіттің көзінше күйдірейін. Содан кейін іздеу қойылады. Әйтпесе, мұны таппай қоймайды.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Құлдығың кетейін, осылай істесең!– деді Ержан Жампейістің қолын ұстап қысып,– не дейін саған! Айтқаныңды істе. Содан кейін мені бір сына!</span></p><p class="heading0" style="text-align:center;"><span style="font-family:Times_avs_space_New_avs_space_Roman;font-weight:bold;font-style:normal;">5</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">Таңертеңгі асын ішіп, Асқар, Ержан, Ботагөз үшеуі Қызылжарға жүргелі дайындалып жатыр еді, кескіні таныс бір жігіт кіріп келді.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Мен сені қайда көрдім?– деді Асқар, жігітке амандасқасын.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Амантайдың қасында көрген шығарсың.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Сен қайдан жүрсің?– деді Асқар сабырсызданып. Жігіт оқиғаны бастан-аяқ баяндаса, оқиға былай екен: алдынан әскер шығып, Амантай тобы соғысқаннан кейін қорқақтар қашып кетіп, іріктеліп бес-алты мың ғана жігіт қалған. Осы жігіттер бірнеше күн тауға паналай соғысып алдырмаған. «Нағылса да Ерейменге өтейік» деп бір күні Амантай шабуыл жасап, жігіттердің жартысы әскердің бөгетін бұзып өтіп кеткен, жартысы шыға алмай қалған. Амантай өте алмай қалған. Содан кейін жан-жақтан әскер көбейіп қусырып әкеткесін, Амантай қаша соғысып, көп адам шығын боп, шегініп, Бурабайға одан Меңіреуге паналаған. Содан кейін ағашқа өрт беріліп, паналағандар түтінге қақалып, өртке күйетін болғасын амалсыз қашып қырға шыққан. Сол арада тосып жатқан әскер жігіттерді қырып, біразын тірі ұстаған. Тірі ұсталғанның ішінде Амантай, Темірбек, Бүркітбай бар. Амантайдың қолымен соғысқан әскердің бастығы Бурабай қаласындағы Кулаков дегеннің Петрімпордан келген әпесер баласы дейді. Омбыдан келіпті.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">Бұл жігіт те бірге ұсталып Қотыр қаласында Амантаймен бірге қамалған екен. Қамалған үйлері қарағай үй екен. Соның сәкісін бұлар түнде қопарып, іргеден қашқалы жатқанда күзетші көріп қап мылтық атқан. Үй тола жігіттен осы жігіт пен және бір жігіт қана жаңбырдай жауған оқтың астынан қашып құтылып, өзгелері қалып қойған. Амантайдың құтылған-құтылмағанын білмейді.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Қамауда жатып естіп жаттық,– деді жігіт,– өлген болыс Итбайдың Сарыбас деген оқыған баласы бар екен ғой. Сол жігіт прием басында отырып алып, әкемнің құнын төлейсің деп көрінгенді көзге шұқып қылықты қылса керек. Ұсталған күні Амантайды жұбапқа апарып еді, Сарыбас тергеушінің қасында отырып, тергеуші шығып кеткенде, екі урядникпен үшеулеп ұрып, өкпеге тепкілеп, мұрнынан қанын ағызып талдырып тастапты, Амантай қамалған үйге сүйемелдеумен зорға кірді.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Жай солай болған екен,– деді Ержан, ләм деп жауап қатпай тұнжырап отырған Асқарға,– қайтесің. Амал жоқ. Уайымдағанмен болмайды. Бұл бір келген апат. Жампейіске уәделі күн бүгін еді ғой, жүрейік.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">Асқар жауап берудің орнына Ботагөзге ойлы қараспен көзін төңкеріп, аз отырды да:</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Ержан ағай,– деді,– сіз сөкпеңіз. Бірге келген жолдасым ғой, Ботагөзбен ақылдасайын.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Онда не сөгіс бар?</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Ботагөз, далаға шығайық.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">Ауылдың сыртында сай бар еді. Соған Ботагөз екеуі барып отырғаннан кейін, Асқар сөз бастады:</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Көп сөйлеп қайтем, Ботажан,– деді Асқар ауыр күрсініп,– өзің білмейтін сыр да, оқиға да жоқ. Мен састым. Маған не ақыл айтасың? Менің дүние жүзіндегі досым енді Ержан мен сен ғана.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Мен бала емеспін,– деді Ботагөз,– мен ауылдың надан қызы да емеспін. Мен аз болса да оң-солымды, жақсы мен жаманды айыру дәрежесіне жеткен адаммын. Біздің үйдің адамдары енді таусылды... Бұл маған өте ауыр қайғы. Бірақ қазіргі елдің, басына түсіп отырған ауыртпалықты ойлағанда, қайғыратын да орын жоқ. Кім жыламай, кім зарламай жатыр? Көпке бірдей түскен қайғы. Менің қайғым ол емес.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Енді не?</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Маған ауыр болатын ой: сенін, аяғыңа оралғы болуым.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Ол не дегенің?</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Халық мұңын жоқтайтын, халық үшін туған жігіт екеніңді білмейтін мен бала да, надан да емеспін. Халық ақылшы көріп, көзі ашық азамат деп, қысылғанда жол табады деп соңыңнан ергенде, халықтан бөлініп, жалғыз мені ғана қорғауын, маған қандай ауыр екенін сен өзің де ұғуға тиістісің.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Өткен іске өкінгенмен бола ма?– деді, Ботагөздің бұл сөзіне ішінен қатты риза болған Асқар.– Өкінгенмен амал жоқ. Болар іс болды.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Жоқ, әлі болар іс болып болған жоқ. Әлі болмаған іс көп. Жұрттың көксеген бостандығы әлі алдында.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Ол рас қой бірақ сен қайтесің?– деп Асқар қынжылыңқырады.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Асқар,– деді Ботагөз,– сен енді романтиканы қой. Енді мен біреу қолынан өлтірмесе, өз бетіммен қандай қиындыққа ұшырасам да өлмеймін. Көптің біріндей күнелтемін. Мынадай жайлы орынға орналастырдың. Сен енді маған қарама! Сенің бақытың жалғыз менің басыма байланған жоқ. Ердің атын жалғыз әйел ғана шығармайды. Сен енді бақытты өзің сықылды оқығаннан жәрдем күтіп, тарыққан кепті басқарудан ізде! Сен майданға аттан!</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Болды!– деді Асқар.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">Кешікпей олар Қызылжарға аттанды.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">Жампейіс Қызылжардың бай қазағының біреуі– Қарабалиннің қорасының ішіндегі екі бөлмелі, іші-сыртын сылаған қарағай үйде тұратын еді.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">Сарыбауыр атты жегіп, Асқар мен Ботагөзді мінгізіп Қызылжарға іңірде кірген Ержан, ол үйге тура баруға батпады. Ержан Қарабалиннің үйінен ағып өтіп, Крайная көшесін бойлап отырып, сол көшеге, Есілдің құлай беріс жарына салынған Жампейістің жақын адамы – Сақтаған деген жігіттің үйіне барып түсті. Іңірде Сақтағанды жіберсе, Жампейіс үйінде екен.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">«Астарың піскен кезде барам, қазір жұмысым бар еді», депті ол.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">«Тамақсау неме, ет жегісі келген екен!» деп Ержан қасаптан ет алдырып, ет пісуге жақындағанда Жампейіс келді.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Уәдем – уәде!– деді ол Ержанға,– үйезге бүгін елден келе: «Асқар Досанов деген патшаға қарсы болып, Амантайдың шайқасына қосылған учитель, соғыста оққа ұшып өліпті. Өлігін танып көмген кісілер айтты» деген сөзді естірттім! «Подлец, қолға түспеді-ау!» деп үйез кіжінді.– Нанса жақсы болған екен!–деді Ержан.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Айтқаным – айтқан, Асқар!.. Делаңды ұрлап берем.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">Жобалап қойдым. Ас піскенше алып келем. (Ол шығып кетті.)</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">Қонақтар Сақтаған үйінің шайын ішіп, етін піссе де кешіктіріп отырғанда, түн ортасы ауа бір қолтық қағазды құшақтап, Жампейіс жетіп келді де, «мә диялаң!» деп Асқардың алдына тастай берді.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Уай, ерім, жарадың!– деді Ержан қуанғаннан ұшып тұрып.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">Есікті бекітіп қойып папкаға тігілген қалыңдығы бір қарыстай қағазды үйдегілер ақтарып қарап еді, Асқардың төбе шашы тік тұрды: делоның бірінші қағазы, баяғы Асқар семинарияға түскен кезде басталған екен, содан бері аяқ басқан жерінің бәрі қағазға түсе беріпті.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Ағай!–деді Асқар Сақтағанға, қағазды көре беруге жүрегі айнығандай болғасын,– ұлықсат етсеңіз, мен осы қағаздарды жағайын.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Е, жақ! Сенен отты аяйды дейсің бе? Күйсін, құрғырлар!</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">Қазандағы етті түсіртіп, сорпасын қотартып алып, қазанға су құйдырып, Асқар делоны қазандықтың астына тықты да от берді. Шетінен от тиген қағаз, пештің ауа тартқан екпінімен гүр ете түсіп, дауылдап жанды. Жанып жатқан қағазға қарап тұрған Асқар, иығынан албастыдай басып жүрген салмақ түсіп, бойы жеңілденген сықылданды.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">Ол күні ас ішіп тынығып, ертеңіне Асқар: «Майданға барып патшаға қызмет қылғым келеді, рұқсат сұраймын», деп, уездныйға арыз кіргізді.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Молодец!–деді ол Асқарға, жылы ұшырап,– міне жігіт!.. Оқығандардың ішінде иттер де бар, мәселен, Асқар Досанов. Оны білесің бе?</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Жоқ.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Мерзавец!.. Шошқа!.. Тірідей көрге көметін ит!..</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">250 статьямен айыптап, губернатор жан-жаққа телеграмма берді... «Ұстаған жерде ат!» деп. Қолға түссе қойдың мүйізіне бұрап тығар ем!.. Міне, маған губернатордың телеграммасы!..</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">Ұсынған телеграммаға Асқар қараса:</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">«Ұсталған жерде атылсын!» деп жазған екен губернатор.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Ату керек!– деді Асқар түсін бұзбай,– патшаға қарсы кісіні аяп не керек?!</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">Уездный, полиция управлениясына: «мына қазаққа майданға баратын паспорт бер!» деп қағаз жазды да:</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">«Осыны қайда көрдім!– деп ойлады ол, Асқар шығып кеткесін, көзін есікке түйілте қарап отырып,– таныс кескін сықылды. Әлде алдап жүрген иттің бірі ме?..»</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">Уездный түрегеліп, комнатада ерсілі-қарсылы жүрді де:</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Ну, к черту его!– деді, столына қайта отырып.– Қайтем, көрінгеннен күдіктене беріп!..</span></p><p class="heading0" style="text-align:center;"><span style="font-family:Times_avs_space_New_avs_space_Roman;font-weight:bold;font-style:normal;">БЕСІНШІ ТАРАУ</span></p><p class="heading0" style="text-align:center;"><span style="font-family:Times_avs_space_New_avs_space_Roman;font-weight:bold;font-style:normal;">ТАҢ АТҚАНДА</span></p><p class="heading0" style="text-align:center;"><span style="font-family:Times_avs_space_New_avs_space_Roman;font-weight:bold;font-style:normal;">1</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:italic;">«...Жанарал-губернатор тергегенде,</span></p><p class="heading0" style="text-align:right;"><span style="font-family:Times_avs_space_New_avs_space_Roman;font-weight:normal;font-style:italic;">Қара жер солқылдатып басқаным-ай...»</span></p><p class="heading0" style="text-align:right;"><span style="font-family:Times_avs_space_New_avs_space_Roman;font-weight:bold;font-style:italic;">Халық өлеңі.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">Итбай өлгеннен үш күн кейін автомобильмен Омбыдан келген генерал-губернатор Сухомлиновтың жиналған жұртқа айтқан сөзі қысқа болды.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Үкіметке қарсы бас көтергендер рақымсыз түрде қиратылсын! Ауылдарының күлі көкке ұшырылсын! Елге бастық болғандардың тірідей жонынан қайыс алынсын. Оларға оқ шығын қылмай аңдай азаппен өлтірілсін. Қазақ енді қайтып бас көтере алмастай болсын! Патшаға адал қызмет атқару үстінде қаза тапқан Итбай Байсақаловтың семьясының пайдасына осы арадағы бес болыстан жылына бес мың сом шығын берілсін.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">Сухомлиновтың бұйрығымен Омбыдан шыққан азаптау отрядының бастығы –Алексей Кулаков, бұл бұйрықты бұлжытпай орындады.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">Алексей Кулаковтың Петроградтан Омбыға келуіне азғана уақыт болған еді. Дүние жүзілік соғыс басталып, орыс дворяндары мен буржуазиясының «Патриоттық» ұраны күшейгеннен кейін патша ордасына жаны ашитындар, әсіресе монархистер Распутин мәселесін Николайдың алдына ашық қойған.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Распутинді қу, оның адамдарын тарат!– деген олар. Николай бұл шартты шет пұшпақтап орындап, Распутинді Тобылдағы деревнясына жіберіп, оның «обществосындағы» гвардейский офицерлердің кейбіреулерінің чинін кішірейтіп, орын-орынға таратқан. Осы компанияға Алексей де ілігіп, Омбыдағы Казачий полктің кіші офицері боп тағайындалған.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">Бұл жазаға Алексей онша ренжіген де жоқ. Егер гвардейско-гусарский полктен кетпей Петроградта тұрса, оның соғысқа баруында дау жоқ еді. Ішінде болған гусарский полк бұл Петроградтан Омбыға аттанғаннан кейін майданға кеткенін Алексей оқып, «кеткенім жақсы болған екен» деп қуанды. Омбыға келіп, жүз басы офицер боп орныққаннан кейін де, Алексей казактармен қосып майданға жөнелтіп жібере ме деп қатты қауіп қылатын еді. Сондықтан «қазақтардың көтерілісін басуға жүз казакпен аттан!» деп бұйрық алғаннан кейін, ол қуанып кетті.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">Омбыдан аттанғанда қазақтың көтерілісін басу Алексейге ең ауыр болғанда – ағаш кесу, шөп шабу сықылды, онша қиындыққа түспейтін істің біреуі сықылданды. Тегі қазақ халқы туралы ол өте төмен ойдағы жігіт еді. Бала кезінің өзінде-ақ балаларды жинап ап, ермегі -– көшеден өткен қазақтың атын үркіту, байлап қойған атын шешіп жіберу, не мініп кету, үйге кірген қазақтың арбасындағы затын ұрлау, тас лақтыру, боқтау, ит қосу болатын. Жігіт кезінде де бұл мінезін өзгертпей сынықтан сылтау тауып талай қазақты ұрған. Патша өкіметі өшіктіріп қойған казактардың таяғына, мазағына қарсы келуге шамасы жоқ қазақтардың көбі ұрса жауырынын тосып, сөксе құлағын тығып, ішінен сыздап жүре беретін. Қазақтардың бұл «көнбістігін» Кулаков: жасықтығы, намысының жоқтығы, жаратылысының нашарлығы деп ойлайтын.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">«Сол жасық қазақ,– деп ойлады Алексей Омбыдан шыға,– көтеріліс жасап қайдан батыр бола қалды дейсің. Ол әлдеқалай бір түсінбестік шығар?»</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">Алексейдің алғашқы назначениесі – Ереймендегі көтерілгендерді басу еді. Бұлар барған кезде Ереймен маңынан көтерілген қазақтар әскер шыққанын естіп, ауыл отанымен таудың басына бекініп, жол-жолға жүздеген мерген жігіттерді қойған. Қызу қарқынмен барған Алексейдің, жүз қазағының біразы тауға өрмелегенде, тасқа бекінген мергендердің оғына ұшқан. Қан төккен соғысты Алексейдің бұл өмірде бірінші көруі еді. Қаннен-қаперсіз келе жатқанда, алдынан мұндай қауіп шыққаннан кейін ол, сасып қалып кейін қашып еді, артынан атты қазақтар қуып, тірі қалған казактардың кейбіреуімен бірге бұ да қолға түсіп қала жаздады.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">Қазақты қырып тастау оңай емес екенін, қазақтың да жігері бар ел екенін, қазақ көтерілісі қауіпке айналғанын ол енді ұқты. Содан кейін ол алаңғасарлықты қойып, кәдімгі белгілі соғыстың әдісін қолдана бастады. Ерейменнің етегінде ол жарты айға жуық жүрді. Оның азайған отрядына Ақмоладан, Шарлақтан, Керенің бастығы Алексей боп, әскер саны мыңға барды. Бұл әскер сан рет таудың төбесіне бекінген қазақтарға шабуыл жасап еді, қазақтар тау басына бұларды шығармай-ақ қойды. Тұрқы онша биік болмағанмен, Ерейменнің басына асатын жол бес-алты-ақ жерде еді. Қазақтар осы жолдардың бойынан күні-түні мергенді айырмай, жоғары өрмелеген әскерді тосқауылдап, атып түсіре берді.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">Жарты айдан кейін Алексей «Көкшетауға беттеп, Амантай отрядын жой!» деген бұйрық алды. Жоғарыдан келген сводкаға қарағанда Амантай отряды Бурабайға жақын жерде болуға керек еді. Соған тез жетуге асығып келе жатқанында күтпеген жерден жау кездесіп көп шығынға ұшырады. Бірақ Амантай бекінген бұйрат, оның жігіттеріне Ереймен тауындай берік пана бола алған жоқ. Бұйратқа кіргізбеуге Амантай жігіттері қанша жан таласқанмен, Алексей отрядының мықты қаруы шыдатпады, бірнеше күннен кейін қазақтар бұйраттан сырғып, бетін Бурабайға бұрды.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">Қырға шыққасын да қазақ жігіттерін Алексей отряды оңай жеңе қойған жоқ. Қазақтан ерлік шығатынын ол көрді. Аңдысып атысқанда оғын далаға жібермейтін, қолма-қол төбелесте найзасын теріс сілтемейтін, қаннан қорықпайтын талай өжет қазақтардың қимылын көріп, ол ішінен сүйінді де. Өйткені, өзі ер жүректі болмағанмен, ер жүректі кісіні ол ұнататын еді.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">Соғыста жігіттері шығынданып отырғанмен, Амантай отряды Көкшетау қарағайына негізгі тобын жазбай кірді.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">Олардың із өкшесінен қалмай қуа соғысып отырған Алексейдін, бір «ерлігі»–жолшыбай кездескен ауылдарды талау, өртеу, еркегін қыру, әйелін зорлау...</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">Ереймен елі түгелімен тауға бекінгенде, «тым болмаса ауылы да етекте қалмаған екен, егер салмақты ауылға салсақ, қатын-баласына, әке-шешесіне жаны ашығандар өз еркімен берілер ме еді, қайтеді?» деп арман еткен еді Алексей, қолына ешбір ауыл түспеген соң, «әй, бәлем-ай!» деп ол кіжінген еді.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">Көкшетауға қарай беттегенде жолынан ауылдар кездескеніне ол қуанды. «Ит ашуын тырнадан алады» дегендей, Ерейменнің ашуын осы елден алғысы келді.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">«Бәрі бір ит,– деді отрядына ол,– келешектегі үрім-бұтағы, заузаты бас көтере алмастай болсын, кездескен ауылды талқандап отырайық. Генерал-губернатордың бұйрығы осылай!»</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">Бір жағынан соғысқа еті үйренген, екінші жағынан губернатордан «тез жой» деген бұйрық алған Алексей, Көкшетауға кірген Амантай отрядының соңынан мықтап түсті. Көкшетау тауларының ой-шұқырын тегіс білетін ол Амантай отрядын қақпайлап отырып, таусыз, бірыңғай қарағайға шығарды да, қабырғалап кеп, тау жақ бекіністі өз қолына алды. Бұл кезде оның отряды көбейді. Содан кейін әскер торын кең жайып, тауға таласқан Амантай отрядын отап қиратты да отырды.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">Бірақ қанша қырғынға ұшырағанмен, Меңіреуге тығылған Амантай отряды, әскерді біразға шейін кіргізбей жанталасып қорғанды.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">«Ағаштан шығара алмадық, күйдіруге рұқсат етіңіз?» деген Алексейдің рапортына губернатор:</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">«Рұқсат!» деп бұйырды.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">Содан кейін Алексей қалың қарағайға өрт беріп, түтінге қақалған, өртке шырмалған жігіттер қарағайдан амалсыз шығып еді, қаруын құрып отырған әскер, қазақ жігіттерін шапқан шөптей отады да салды. Мыңнан аса жігіттен қолға түскені жүзден аса ғана, ішінде: Амантай, Темірбек, Бүркітбай бар.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">Амантайдың атын естігенмен Алексей оны танымайтын еді. Сондықтан қолға түскендердің көбін табан аузында атқанмен, оны атпай біраз жігіттермен Қотыркөл қаласына әкеп тірі қамады.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">Бүркітбай мен Темірбек те соның ішінде.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">Қамаған үйдің терезелері темірмен құрсауланып, есігіне жуан темірден баспа істеліп ол баспаға үлкен құлыптар салынып, маңайына мықты күзет қойылды.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">Итбай оқиғасын зерттеуге Омбыдан келген ерекше істердің зерттеушісі Қотыркөл қаласына келіп, губернатордың «зерттеу жүргіз» деген бұйрығы бойынша, Итбайдың туысқандары айыпты деп көрсеткен адамдарды абақтыға алып, жауап сұрап жатқан. Амантайларды осы қамауда жатқан адамдарға қосты.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">Абақтыға ең алғаш «Амантайды қолдаған осылар!» деп, Итбай тұқымдарының көрсетуімен отыз шақты кісі алынған еді. Ұлықтар дегенін істей беретінін көрген Итбай тұқымы, артынан баяғы заманда өкпе-сапқасы бар адам болса да, кек алу үшін «осы да ішінде бар» деп көрсетіп, қамалғандарға күн сайын кісі еселеп қосылды да отырды. Амантайларды қамаған күні абақтыдағы адам жүзге жақындап қалған еді.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">Бұрын қамалғандардың сөзіне қарағанда елдің әскерден, ұлықтан, Итбай тұқымдарынан көрген қорлығын адам ауызбен айтып болар емес. Итбайдың орнына болыс болған Елікбай, ағасының өлімін пайдаланып талай жазасыз адамды өтірік айтып абақтыға қаматқан. Қаматпағандарын қорқытып, жақсы ат, жақсы қыз, жақсы ит, жақсы құстан көңіл еткенін қоймаған. «Ұлыққа білдірем!» десе, үрей ұшып отырған жұрт сұрағанын бере берген.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">Түні бойы кірпік қақпай, таңды кеңеспен атырған Амантай, тан, атып, үй іші жарық болғасын маңайындағыларды көзімен шолса, ішінде Қожантай да отыр.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Мына неме қайдан жүр?–деді ол ұнатпаған көзбен.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Мені де көрсетті, «Итбайды өлтірді» деп,– деді Қожантай мүлгіп.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Апыр-ай, ә?– деп, Амантай таңданған кескінмен таңдайын қақты.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">Көкшетаудың уездный начальнигі: «келіп кетіңіз, тығыз жұмысым бар» деп шақырғасын Амантайлар жабылған күннің ертеңіне зерттеуші жүріп кетіп, содан төрт күнде оралды.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">Амантайдың қолға тірі түскенін Қожантай арқылы естіген Елікбай Алексейге тамырлығын айтып, көп ақша берем деп, зерттеуші келгенше, не қылсаң да өлтіріп бер деп еді, қолға түскен адамды өлтіруге Алексей әрі заңнан аса алмады, әрі жауабында ішінде отырып, Амантайдың не қылған адам екенін білгісі келді.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">«Халықты соңына ерте білді,– деп ойлады Алексей.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">Ертегінің батырларындай-ақ қайрат көрсетіп арпалысты. Енді бұл жауап алғанда өзін қалай ұстар екен? Соны көрейін».</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">Зерттеуші Көкшетаудан қайтып кеп Амантайдан, оның серіктерінен жауап алғанда, Алексей ішінде отырды. Амантай орысша білмейтін еді. Оның сөздерін орысшылаған уез-дің тілмашы – Боқтыбаев.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">Боқтыбаев Амантайдың сезін өзі айтқандай ғып аударды. Берген жауабында Амантай істеген ісінің ешқайсысынан танған жоқ. Барлы.қ жауабында ол екі жерде ғана шынын айтпады.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">Біреуі – «Итбайды өлтірген жалғыз өзім,– деді ол,:– үйден өзім алып шығып, басын балтамен өзім шаптым. Бұл жұмысқа менен басқа айыпты адам жоқ».</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Мынау балта сенікі ме?–деп Темірбектің Итбайды шауып өлтірген балтасын зерттеуші сұрағанда:</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Менікі!– деді Амантай.</span></p></body></html>