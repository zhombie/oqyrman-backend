<?xml version="1.0" encoding="utf-8"?><html xmlns="http://www.w3.org/1999/xhtml"><head><title>Сабит Муканов. Ботагоз</title><meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" type="text/css" rel="stylesheet"/><style type="text/css"></style></head><body class="main"><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">«Сырқаттанды ма, әлде?» деп ойлаған Асқар:</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Неге жүдеп отырсыз, ағай?–деді.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Жәй!–деді Итбай күрсініп, поезда ұрланған заттарым сол қалпымен кетеді-ау, енді, ә!.. Шіркін тамаша заттар еді...</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Мен сол заттарыңызды көрген де жоқ ем, не бар еді ішінде?</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Көп зат емес еді, бірақ қымбат заттар еді. Ақ ботаның түбітінен иіріп, арқауына шым жібек жүгірткен шекпен еді. Кезі жиырма бес сомның торғынымен астарлатып ем, кере құлаш қамшаттың ақ қылшық қара құндызынан қаусырмалы дөңгелек жаға салдырып, жең ұшына да жалпақтығы қарыстай құндыз ұстатып ем. Баларақ кезімде, Ірбіт қаласына ен, алғаш сауда жолына шыққанымда, базардан: жалпақтығы төрт елі, қалыңдығы қылыштың қырындай, ұзындығы 13 кез алтын оқа алып едім. Жылқының маңдай алды 15–20 сом кезінде оқаның кезін бес сомнан алып ем, бағасын содан біле бер. Сол оқаның алты кезін, шекпеннің өңірі мен етегіне айнала ұстатып ем. Жоғалған сандықта сол шекпен бар еді.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Рас, қымбат заттар екен.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Не айтқаның, он бес атқа бермес ем оны. Одан басқа, өзін, көрген, күмісіне алтын жалатқан кісем бар еді, қынында алтын сапты кездігім бар еді. Көкшетаудағы аң терісімен сауда қылатын ноғайдан жабайы қызыл түлкі 2 сом, 3 сом кезінде, таңсық көріп 25 сомға алған қара буырыл түлкім бар еді ғой.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Мен көрген жоқпын.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Көрмесең, сол түлкіден қазақша тымақ істетіп, сыртын қарала батсайымен тыстатып ем. Көкшетау барып, оязға осы үш затымды көрсеткенде: «бұларың тамаша сый екен,– деді ол,– бірақ сен енді, мұндай қымбат сый апаратын болған соң түгелдеп апар; ендігі жетпей тұрғаны: қазақша саптамалы етік пен күмістеген мүйіз шақша екен. ІІІекпен, тымақ, кісе, шақша, бесеуін апарсаң, әрі қымбат сыйлар болады, әрі патшаның алдында, өзіңнің қазақ екеніңді танытасың» деген. Оязды айтуымен ұстаға тамаша қып қошқардың мүйізінен балқытып, ұзындығы кезге жақын шақша істетіп, мәнерлерін алтыннан орнаттырған едім.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">Итбай қатты күрсінді.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Ағай!–деді Асқар,– қалалы жерде, осындай жоғалған заттарды іздейтін «уголовная розыска» дейтін мекеме бар, соған хабарлассақ қайтеді?</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Оқасы не? Неміз кетіпті?</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Ендеше, мен телефонмен сөйлесейін.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">Анықтау бюросы арқылы Асқар «розысканы» тауып алды да, телефонмен ұрланған заттарды мәлімдеді. Розыска Асқардың, Итбайдың адресін, телефондарын жазып алып, егер зат табылса хабар бермек болды.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">Асқар мен Итбай киініп тысқа шықты да, Невский проспектінің бойын өрлеп, жоғары қарай тартты.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">Олар «Зимний дворецтің» комендатурасына кірсе, юбилейге әр жерден өкіл боп келген көп адам отыр екен, ішінде қазақ кескінділері де бар: солардың біреуіне Итбай тіл қатып еді, анау «білмеймін» дегендей басын шайқады.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Мынау әдейі білмей тұр ма, болмаса қазақ емес пе?– деді Итбай Асқарға.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Қазаққа ұқсайтын: жақұт, ойрат, қалмақ, тағы сол сияқты жұрттар бар, солардың біреуі болар.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">Бұлардың қазақша сөзіне топталған көптен екі адам қазақша жауап қайырды. Амандықтан кейін жөн сұрасса, бірі – Торғай облысынан келген Сайым Қыдырұлы екен, біреуі –Жетісудан келген Құдайберген Маманұлы екен.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">Комендатурадан тиісті қағаздарын алып шыққан соң, Құдайберген: «бүгін күн жұма, осындағы мешітте патшаның құрметіне мұсылмандар намаз оқиды екен, соған барайық»,– деді. Сайым мен Итбай қостаған соң, Асқар қарсы сез айтпай, «Выборгская сторона» жақтағы мешітке оларды бастап, трамваймен алып барды. Намаз оқымайтын Асқар серіктерінен рұқсат алып, мешітке кірмей кетті.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">Гостиницаға ымырт жабыла қайтқан ол, шаршағанын сезсе де, Итбайды біле кетейін деп, соның номеріне барды. Барса, онда Құдайберген, Сайым, Итбай – үшеуі отыр екен. Итбайдың номері екі бөлме сияқты еді: шымылдықпен қоршаған – ұйықтайтын жағы, оның алды – ас бөлме сияқты. Алдыңғы бөлме кең, ортада үлкен стол. Столдың үстінде: әртүрлі арақтар, пісірулі тамақтар қойылыпты.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">Асқар кіргенде Итбай ыңғайсызданған белгі көрсетті. «Итекең бұлайша арақ ішпейтін еді, Құдайберген қажы деген, сонда бұл арақтарды Сайым ғана іше ме!» деп ойлады Асқар. Арақ пен тамаққа Асқардың таңдана қарауын сезгендей Сайым:</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Жақсы келдің, мырза,– деді Асқарға,– «айран сұрай кеп шелегіңді жасырма» дегендей, Итекеңе қонаққа кеп отырмыз.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Жақсы. Құп болады.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Құп болса, шешін, жігіт!</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">Сайым Итбайға қарап еді, Итбай әлденені «айтпа» дегендей, көзін қысып, басын шайқады.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– «Туғаныңды жасырасың, өлгенде қайтесің» деген емес пе,– деді Сайым,– бала емес, өзі де түсінбей отыр деймісің. Солай ма, Асқар?</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Түк те түсінгем жоқ,– деді Асқар.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Қой, жігіт, оныңа нанбаймын. Әлде, айлаңа сырық бойламайтын қумысың?</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Рас, ағай,– деді Асқар, шыныменен, «қонақ бола келдік» дегеніңізден басқа ешнәрсе біліп отырғам жоқ.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Білмесең, жұмбақтамайын,– деді Сайым,– кәріліктің алды, жігіттіктің соңы деп, үшеуіміз бүгін бір ниетте отыр ек те, сен қосылсаң төртеу боламыз.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Не ниет?</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Айтам ғой, «қусың» деп. Біле тұра білмей отырсың. Осы сияқты қалаға келген соң, қызық атаулыдан көрмеген ешнәрсе қалдырмау керек емес пе?</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Орынды қызық болса дұрыс қой.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Орынсыз қызық бола ма? Мәселен, мына біз үшеуіміздің қыз-мызға зауқымыз соқса, ол орынды қызық емес пе?</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Қайдағы қыз?–деді Асқар, Сайымның оспағын енді ғана жорамалдап.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Тегін қыз емес, өзіміздің адал ақшаға сатып алатын қыздар!</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Жақсы екен!– деді Асқар түрегеп, кекеткен дауыспен,– мен бөгет болармын, кетейін.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Е, оның қалай! Сенің бізден кәрі болғаның ба?</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Кәрілігім емес, арлылығым.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Қарай ғой, мына лақ теке сияқты шікірейген неменің нығызын!– деді Сайым, шыға жөнелген Асқардың артынан қолын, ернін шығарып,– арлысын мұның! Адрам қал!..</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">Асқар ол сөздерді естісе де, жауап қатпай есіктен шыға бергенде, қылмыңдаған үш жас әйел, Асқарға кездерін қысып қойып, Итбайдың есігін тықылдатты.</span></p><p class="heading0" style="text-align:center;"><span style="font-family:Times_avs_space_New_avs_space_Roman;font-weight:bold;font-style:normal;">3</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">Асқар номеріне кеп сағатына қараса, кешкі тоғыз екен. Қарны ашқан ол официантты звонокпен шақырды да, ужинге заказ беріп, бөлмесіндегі барқыт диванға жантая жатып еді, телефон сылдырлады.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Алло!– деді Асқар түрегеп барып, трубканы алып.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Бұл 316 номер ме?–деп сұрады әйелдің нәзік даусы.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Иә!– деді Асқар.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Саша!.. Сенбісің?..</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">Асқар не айтарын білмей абыржып, аз тұрды да:</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Жоқ-жоқ, мен Саша емес!– деді.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Өтірік айтпа, Саша! Мен дауысыңды танып тұрмын. Сашка, ұят емес пе мұның?</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Менің атым Сашка емес, мен басқа кісімін, мүмкін, сіз қаталасып тұрған боларсыз. Сізге қай номер керек?</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– 316, телефон 4–35–47. Сен алдама мені, Сашка! Мен қазір барам!</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">Асқар бірдеме айтуға ыңғайланып еді, әйел трубканы іліп қойды. «Мен қазір барам!» Асқар састы. «Мүмкін,– деп ойлады ол,– осы номерде ол әйелдің Сашка дейтін жақыны тұрған болар, мүмкін, менің дауысым Сашкаға ұқсаған болар. Сашка!.. Ғажап!.. Шортым білсін, қай Сашка екенін оның!.. Бірақ бұлай отыруым келіспес. Мәдениетті әйелдің біреуі болса, бейғам отыруым ұят болар!»</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">Ол жалма-жан ішіп отырған асының бетін жауып, киім-кешегін дұрыстап, сыпайы қалыпта әйелді күтіп отырды. Көп кешікпей есік қағылды. Ыңғайсызданған Асқар есікті ашса, әдемі киінген, жиырмалар шамасында дерлік бір сұлу қыз тұр!</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Кіруге мүмкін бе?</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Пожалуйста!–деді Асқар әдеппен.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">Қыз бөлмеге кірді де, жан-жағын көзімен таңдана шолып:</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Ғафу етіңіз!–деді Асқарға,– бұл қай номер?</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– 316.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Мұнда менің досым – Сашка тұрған еді.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Мен бұл номерге кеше түстім, мүмкін, менен бұрын тұрған болар.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Ие, келмегеніме үшінші күн еді.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">Қыз: сұңғақ бойлы, талдырмаш, қанаттанып жетпеген қаздың балапанындай сары шашты, кескіні аршыған жұмыртқадай аппақ; көзі тұнық, қара; қылдырықтай қиылған қасы бар, садақтың оғындай тізіліп қайқайған ұзын кірпігі бар.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">Бүлдіршіндей әдемі қызбен Асқардың таныс болғысы кеп кетті.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Ғафу етіңіз,– деді ол қызға,– батылдығыма кешірім жасаңыз; мен сіздің сөзіңізге күдіксіз сенемін, және досыңыз Сашканың бұл номерден сізге айтпай кету ренішіне сізбен ортақ болам. Сізге «аз отырыңыз!» деп өтінуіме мүмкін бе?</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Пожалуйста! Бірақ мен асығыс ем, Сашкаға бір секундке ғана кіріп шықпақ ем.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Сіздің рахымыңыз мені шексіз қуандырды, рұқсат етіңіз, сізге өзімді таныстыруға: мен «қазақ» дейтін халықтанмын, учительмін, атым Асқар. Фамилиям Досанов.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Өте сүйкімді!– деді қыз. Асқардың ұсынған қолын алып,– менің атым Тамара.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Шешініңіз! Аз да болса отырыңыз!–деп Асқар жалынғанмен, қыз «уақытым жоқ» деп өтінішін қабылдамаған соң,– мен сізбен танысуымды өзіме бақыт деп санаймын,– деді Асқар,– егер рұқсат етсеңіз, мен сіздің танысыңыз болғым келеді.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Мен де өте қуаныштымын, сізбен таныс болуға.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Егер қарсы болмасаңыз, қай күні, қашан осы номерге келуге мүмкіндігіңіз барын айтуыңызды өтінем!</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Қарсы емеспін. Телефоныңызбен өзім звонить етермін.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Пожалуйста.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">Қыз қоштасып шығып кетті. «Бұл кім? – деп ойлады Асқар,– қай қыз бұл? Итбайға келген қыздың біреуі ме? Жоқ, оған бұның жобасы келмейді!»</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">Бөлмесінде ерсілі-қарсылы жүрген Асқар пиджагінің ішкі қалтасына қол салып еді, Омбыда Мадиярдың «Базарханға бер» деген хаты ілікті. Асқар хатты алып қараса, конвертінде Базарханның, адресі және телефон номері жазылғаны көрінді.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Сен өзің тентек жігіт болайын деп жүрсің,– деген еді бұл хатты Асқарға тапсырып тұрып Мадияр,– қазақтан әзірге социалист, әсіресе, демократ жоқ еді, сенің болғың келген екен, бар, жолың болсын. Ертең-ақ ол пікіріңнен айнуыңа әкел қолыңды! Олай дейтінім, осы хатты апарып беретін Базекеңнен артық оқыған да, артық білетін де қазақ әлі туған жоқ. Ұлт қамын одан артық ойлаймын деп ақымақтан басқа ешкім айтпас. Сол Базекең, бір кезде кедейшіл, кәтте пролетариатшыл болам деп, Карл Маркстің өзімен шұғылданған. Білемісің оның кім екенін?</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Естимін,– деді Асқар.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">Марксті естімеген болар деген оймен айтқан Мадияр, оның «естимін» дегеніне мән беріп:</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Қайдан естідің?– деді.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Е, мен сауатты кісі емеспін бе,– деді Асқар – оқымаймын ба?</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Марксті де оқыдым десейші,– деді Мадияр сүзіле қарап.–Қай кітабын оқыдың оның?</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Мен сізге Марксті оқыдым деген жоқпын.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Оқымасаң қайдан білесің?</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Естуге болмай ма енді?</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Кімнен естідің?</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Сонда тергегеніңіз не, мені?–деді Асқар кейіп.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Оқиын, оқымайын, онда сіздің, не жұмысыңыз бар?</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Неге жұмысым болмайды?– деді Мадияр да тікеленіп,– мен саясаттың кісісімін. Қазақ халқының болашағына мен немғұрайды қарай алмаймын. Оқымасаң оқырсың Марксті. Ол іске аспайтын жол. Тіпті, іске аса қалған күнде де, қазаққа оған түсу үшін әлі пәлен жүз жыл керек.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Осының бәрін маған неге айтып отырсыз?–деді Маркстің атын, пікірінің жобасын Кузнецовтан ғана естіген, өзі еш еңбегін әлі оқымаған Асқар, Мадиярдың білгішсінгенін ұнатпай.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Айтып отырғаным,– деді Мадияр, Базарханға тапсыр деген хатын Асқардың қолына беріп,– мына Базекең студент күнінде марксшіл болам деп, біраз әуреленіп, ойы ер жеткен кезде, ол пікірінің қаталығын көріп, марксизммен қоштасқан. Ол қазір кадеттің цекасына мүше. Мына хатты сен Базекеңе апарып бер. Мұны почтамен де жіберуге болатын еді, сен арқылы әдейі беріп отырмын. Мұнда бізді қанағат көрмедің ғой, сен. Базекеңді қанағат көрмеймін деп өзің де айтпассың, олай десең қазақ та болмассың. Таныс, сөйлес Базекеңмен.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Жарайды,– деді, одан әрі Мадиярмен салғыласуды қажет көрмеген Асқар.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">Мадияр Базарханға берген осы хаттың адресіне Асқар Петербургтің гостиницасындағы номерінде қарап отырды да, телефонды алып звонить етті.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">Телефонда Базарханның өзі жауап берді.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Газеттен көріп ем,– деді ол,– неге хабарласпай жатыр деп ем.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">Кешірім сұраған Асқарға:</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Серіктеріңді алып, бүрсігүні біздің үйге түстікке келіңдер!– деді Базархан.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">Базарханның үйін адресімен тапқан қонақтарды төрт қатарлы, сұлу архитектуралы үйдің үшінші қабатында есік ашып: монгол типті, сақалын қырған, сұйық ұзын мұрты бар, кең танау қара кісі қарсы алды.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Сайымнан басқаларыңызды танымаймын,– деді ол, өзін: «Базархан Әділханұлы Меделханов» деп таныстырып.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Сайымнан басқалары жөндерін айтты. Базархан есікті жапты да оларды шығыс (әсіресе өзбек) тәртібімен жиналған кең бөлмеге алып кірді.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Орысша отыра алмассыңдар, жерге ауылша отырыңдар!– деп, төрде кілем үстіне төсеген көрпеден орын көрсетті. Асқар ғана орындыққа отырып, өзгелері Құдайбергенді ортаға ала көрпе үстіне орналасты. Базархан да жерге отырды. Аздан кейін есік қағылды.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Пожалуйста!– деді Базархан.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">Бөлмеге жуантықтау, орта жасты, жирен-шабдар әйел кірді.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Біріңізге құрбы, біріңізге жеңге, бұл кісі!– деді Базархан.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">Әйел бас изеп қана амандасып, босағада қонақтарға таңданғандай қарап тұр еді...</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Насыбайым мен ләгенімді әкеліңізші!– деді Базархан оған.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Қазір, Борис Алексеевич!</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">Әйел шығып кетті. «Мұнысы қалай?»– деп ойлады Асқар,– қазақ атын орысшаға аударғаны ма, бұл?»</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">Әйел тез оралып, бір қолына күмістеген мүйіз шақша, бір қолына ішіне күл салған кішкене жез ләген ұстай кірді. Шақшаны алған Базархан бір атым насыбайды тілінін, астына салды.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">Қалада қанша жыл тұрғанмен, мына кісі тіпті қазақы екен ғой!» – деп ойлады, насыбайды жек көретін Асқар. Тілінің астында насыбай бар кісі «р» әрпін сөйлей алмайды екен. «Р» ды «и» ғып сөйлеп Базархан қонақтарымен кеңеске кірісті. Ол әуелі әр елдің шаруа күйін сұрай кеп, саяси халіне, әсіресе қазақ жерін переселениеге алу жөнінде тоқтады.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">Жер мәселесі туралы пікірлерін Базархан «Айқап» журналына жазып, «қазақты отырықшыландыру керек, әр ауылға арнаулы жер .кестіріп беру керек» деген пікірге қарсы болғанын Асқар оқыған. Ауылды қоныстандыруды жақтайтын Асқарға Базарханның бұл пікірі ұнамайтын.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Қазақты жерге орналастыру жұмысы енді кезіне келген сияқты,– деді Асқар жер мәселесі сөз болғанда.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Ә, «Айқапты» көп оқиды екенсің ғой, інім!–деді Базархан.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Оқимын. Сіздің мақалаларыңызды да оқығам. («Ие, оған не айтасың?» дегендей, Базархан Асқарға қарады.) Менімше,– деді оны түсінген Асқар – өзіңіз де ол пікірлеріңізді енді қолдамайтын шығарсыз деймін.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Неге қолдамаймын?– деді Базархан ұнатпағандай, сығарая қарап.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Сіз: «ауыл бұрынғыдай көше берсін» дейсіз, «қоныстанса ауыл ескі салтынан айрылады, егін егіп қара табан болады» дейсіз, «,қала болған соң, орыс крестьяндарындай бірінде жер кеп, бірінде аз, бірінде күш кеп, бірінде аз болады, осыдан барып, қазақ арасына алауыздық туады, берекесінен айрылады» дейсіз.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Дұйыс айтып отисын. Осы сөздей хата ма?</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Сізге «хата» деуім де ұят, ағай, сіз – үлкен, мен – кіші, сіз – көп білесіз, мен – аз, «тілмарсыды» деп сөкпеңіз, менімше, ол пікір хата ғой деймін.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Бұның өзі сондай ақылды неме!– деді Сайым, Асқардын, Базарханға қарсы келуін ұнатпай.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Бөгемеңіз, бөгемеңіз!–деді Базархан,– айтсын.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Егер ауыл қоныстанып ,қала болса, оған мектеп, монша, аурухана, тағы сондай игілікті орындар салынады. Көшпелі ауылда соның бірі бола ма?</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Сонда қазақта елдік қала ма?–деді Базархан,– ұлттық өзгешелігінен айрылмай ма?</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Неге ұлттығынан айрылады? Грузин, татар сияқты отырықшы елдер ұлттығынан айырылып отыр ма? Қайта, күшейіп отырған жоқ па?</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Ас даяр!– деді Базарханның әйелі есіктен.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Қол жуайық!–деді Базархан,– елден шыққалы ауыл асын сағынған шығай деп сендейге қазақша ет астиып ем.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">Түрегеп, қолдарын жуып кеп қонақтар асқа отырды.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">Жылқының семіз еті екен.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Осында татарлар жылқы етін сатады,– деді Базархан,– бірақ қадырын білмей сатады, қазысын қара еттің бағасына береді, қарын, қартасын «нәжіс сауыты» деп жемейді. Қоныстанған елдің жайы солай! (Базархан кекетіп күлкілі кескінмен Асқарға қарап қойды).</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">Асқардан басқа .қонақтар, Асқардың Базарханға қарсы келуін Базархан ауырлай ма деп ойлаған еді, Базархан ондай сыр бермей, жайраңдап, Асқарға «қарағым, шырағым» деуден басқа сөз айтқан жоқ.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">Қонақтар ет жеп, сорпасын ішіп болғаннан кейін, Базархан тілінің астына насыбайын салып ап, Асқарды тары қажады. Ондағы ойы – оның саяси пікірінің қаншалық жерге өрістеуін байқау еді.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">Саяси мәселеден басына әлі таяқ тиіп көрмеген, жастық екпіні сыртына тепкен Асқар, Кузнецовтың «сақ бол» деген сөзін ол арада ұмытып кетіп, қызына сөйлеп, бар пікірін ақтарып салды. Бұл сөздерді тыңдап, іштей жек көре отыра, Базархан тақыстығын істеп, Асқармен пікір жарыстырмады, өзгелер жарысайын десе ауызға қақты. Ондағы білейін дегені – «осы сөздер өз басынан шығып отыр ма? Әлде саяси ұйыммен, әсіресе, социал-демократияның большевиктер жағымен байланысы бар ма?» еді. Осы жөнде біраз айналдырып көріп, қолына ілігер ештеңе таба алмаған Базархан, Асқарға Мадиярша педагогикалық жолмен келмей, оны үгіттеуді қажет деп таппай:</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Енді қояйық, бұл сөзді,– деді.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">Қонақтары кеткеннен кейін Базархан полиция департаментінің өзімен жақсы таныс начальнигі Белецкийге телефон соғып, «ертең жолығармын» деді, сондағы айтайын дегені Асқар туралы еді.</span></p><p class="heading0" style="text-align:center;"><span style="font-family:Times_avs_space_New_avs_space_Roman;font-weight:bold;font-style:normal;">4</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">Базархан үйінен шыға, «жұмысым бар еді» деп серіктерінен бөлінген Асқар, көшедегі городовойдан, Кузнецов берген Смирновтың көшесіне баратын трамвайдың номерін сұрады да, күткен номері келгенде, міне жөнелді.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">Қаланың ішін кең орай, әлденеше иректі жолға түскен трамвайда бір кезде Асқар мен проводниктен басқа кісі қалмады. Сол күні түн аяздау еді, тоңған тәрізді болған проводник, қолдарын айқастыра қусырып, тұмсығын тонының ішіне тыға бетін Асқардан теріс бұрып отырды. Келгелі Петербургтің дымқос ауасынан тынысы тарылған Асқарға, бүгінгі түн райының ширақтығы қуат беріп Базархан үйінде маужыраған ұйқысы ашылып, көзі жайнаңдап, ширап кетті.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">Трамвай ұзақ жүрді. Тоқтар жерін оған проводник айтпақ болды.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">«Осы ара» деген сөзбен Асқар трамвайдан түссе көше күңгірт екен. Көшенің екі бетіндегі үйлер де Петербургке лайығы жоқ, Қызылжардай сәлдеу қаланын, үйлері сияқты. «Петербургте де мынадай үйлер бар екен-ау!» деп ойлады Асқар оларға жалтақтап қарап.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">Біраз жүрген соң сескенейін деді: ілгері жүрген сайын көше кейіпсізденіп қарауыта берді. «Ұры-мұры кездесіп, не тонап ап, не өлтіріп кете ме!»–деп қауіптенді ол. Бет алған ісінен қайтып көрмеген Асқар қауіптенсе де, тәуекел ғып тағы біраз жүріп еді, конвертте көрсетілген 42-номерлі үйді тапты: екі қабат кішкене терезелі қызыл кірпіш үй, қақпағы ашық, парадныйда есік жоқ, іші күңгірттеніп үңірейген, парадныйдан жоғары өрлейтін басқыш көрініп тұр.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">Кірерін де, кірмесін де білмей, Асқар есік алдында аз тұрды. Үйден шыққан қоңыр киімді әркімдер, «не қылған адам» дегендей, бұған таңдана қарап өтіп кетті.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">Парадный алдында біраз уақыт ойы толқып тұрған Асқар, қайтып кетуді мақұл көрмей, «не де болса тәуекел» деп үйге кірді. Сол кезде жоғарғы қабаттан басқышпен жабайы киімді бір қартаң әйел түсе берді.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Ғафу етіңіз!–деді Асқар әйелді төменде тосып тұрып, әйел қасына келгенде,– мұнда Смирнов деген адам тұра ма?</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Тұрады.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">Әйел жөн сілтеді. Асқар қуанып кетті. Сілтеген жобамен ол жоғары шығып, екі айрылатын коридордың оң тармағымен жүріп еді, ұзын коридорда қаз-қатар шарылдап жанған примустардың шуы құлағын керең қылды. Примустың жалыны шашқан «өкшіл күңгірт сәуледен басқа, коридорда жарық жоқ. Керосин сасыған исі дем алуға ауыр, көзді ашытады.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">Коридорда примуспен алданған тағы бір әйелдерден сұрау арқылы Асқар пәтерді тапты да есігін қақты.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Кіріңіз!–деді әйел даусы.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">Түтіні тұманданып исі қоңырсыған коридордан, таза ауалы жарық бөлмеге кіргенде, Асқар түннен күнге шыққандай болды.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Смирвовтікі осы ма?–деді орта жасты әйелге ол.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Осы!–деді әйел, «бұл кім?» дегендей, Асқардың, денесін көзімен таңдана шолып.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Ол кісі үйде ме?</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Қайтесіз?</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Жұмысым бар еді.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Не жұмыс?–деді әйел, Асқарға күдікті қарап.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Ол кісіге бір хат бар еді.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">Кескініне сенімсіз бейнемен қарай қалған әйелге:</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Сіз мені жатсынбаңыз,– деді Асқар,– егер Смирнов үйде болса, маған жолықтыруыңызды өтінемін.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Қазір!–деді әйел,– аржағында бір бөлмеге кіріп.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">Әйел біреуді оятқанын, екеуінің, сыбырласқанын Асқар сезіп тұр, көп кешікпей әйелге ере: қоңыр киімді, орта жасты, сақал-мұрты өскен бір адам шықты.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">Бұл кісінің фотографиялық суретін Асқар Кузнецовтың үйінде көрген еді. Смирнов екенін айтпай-ақ жобалаған Асқар, оған қалтасынан суырып конвертті ұсынды. Конвертті ашқан еркек, ішінен хат пен сурет алып шықты.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Кузнецов! Григорий Максимович!..– деді ол суретке көзі түскенде қуанышты кескінмен қадала қалып.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Григорий Максимович?!–деді әйел де қосарлана қарап.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">Еркек хатты асығып оқып шықты. Хатта Асқар туралы да айтылған еді.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Рұқсат етіңіз қайта амандасуға!– деді еркек, Асқарға қолын ұсынып,–мен Иван Николаевич Смирнов.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">Төргі бөлмеге кірген Асқар мен Смирновтың әңгімесі қызған кезде, үйге орыстың жас жігіті кіріп еді, «Булатов Аркадий Гаврилович, электр заводының жұмысшысы» деп таныстырды Смирнов оны. Кеңеске ол да араласты.</span></p><p class="heading0" style="text-align:center;"><span style="font-family:Times_avs_space_New_avs_space_Roman;font-weight:bold;font-style:normal;">5</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">Асқар өзінін, номерінде Лениннің «Халық достары деген кім және олар социал-демократиямен қалай күреседі?» деген еңбегін оқып отыр еді, телефон шылдырады. Ол барып тыңдаса – Тамара.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Асқар, бұл сіз бе?– деді ол.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Я, менмін, Тамара.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Бүгін қолым бос еді, егер барсам сізге бөгет болмаймын ба?</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Ғафу етіңіз! Ренжи көрмеңіз. Мүмкін болса кешке театрға барайық. Бүгін Маринокий театрда «Кармен» екен.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Пожалуйста. Қарсылығым жоқ. Сізге звонить етейін бе кешке?</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Звоноксыз-ак, келіңіз, сағат жеті жарымда.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">Асқар трубканы іле бергенде біреу есік қақты. Ол түрегеп барып ашса – Булатов.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Мен саған Лениннің «Не істеу керек?» деген кітабын ә.келдім,– деді ол,– асығыспын, кетем.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Қонақ болмайсың ба?</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Рахмет. Ертең келем.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">Булатов шығып кетті. Асқар «Не істеу керекті?» қозғалмастан оқып шығып, сағатына қараса, уақыт кешкі бес жарым екен. Телефон шылдырады.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Алло!– деді Асқар, трубканы алып.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Бұл сіз бе?– деді еркек даусы.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– «Сізіңіз кім?»–деді Асқар, дауысты танымай...</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Мен Алексей Кулаков.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Саламатсыз ба?– деді, күтпеген дауысты естігенде абыржыған Асқар.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Келгеніңізді газеттен оқыдым. Рұқсат етсеңіз кірейін деп едім.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Пожалуйста, пожалуйста!</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">Номерін жинастырып, бейсауат қағаздардың бәрін жайғастырып, Асқар отыр еді, есік қағылды.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">Асқар ашса – Алексей Кулаков. Асқарға Кулаков, Бурабайда көргеннен сұлу да, сұңғақ та сияқтанып кетті: екі жауырыны қақпақтай, бетінде ойнаған қаны гүлдей құлпырады; басында ақ қылшық қара құндыздан істеген тапал, дөңгелек берік, бөріктің төбесі қызыл шұға, бөріктің маңдайында алтын кокарда, кокардадан жоғары, бөріктің маңдайын ала, шаншыла жоғары өрлеп ұлпа басы бір жағына қарай имиген жылқының бір түп ақ қылы; үстінде қызыл шұғадан тігілген қысқа мундир, мундирдің өңірі мен жең ұшы жалпақ алтын оқамен әшекейленген, иығында шашағы жалбыраған алтын эполет, кеудесінде екі қатардан қадалған он екі алтын түйме, оң жақ иығындағы эполеттің сыртынан қолтық астын ала салбыраған алтын эксельбант (ширатпалы бау) төгіліп кеп, кеудесіндегі алтын түймелердің үшіншісіне салбырай ілінген; бұтында бура санды көк шұға– ритуз; аяғында қонышы тізеден жоғары, тізелеріне кокарда, өкшелеріне шнур орнатқан етік – ботфорд; қолында ақ перчатка; сол жағында бауын иығына асқан мәнерлі күміс қынабы бар қайқы қылыш. Аузынан сөйлегенде арақ исі келеді.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">Асқар Кулаковты Бурабайда бұл формада көрген жоқ еді, ондағы формасы бұдан жұпыны да. Бұл сияқты киінген гвардейский офицерді ол көрген жоқ та. Сондықтан Алексейден гөрі оның киіміне таңырқаған Асқар:</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Кіруіңізді өтінем!– деді сыпайы.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Мен сізді Бурабайда көрдім,– деді Алексей, номерге кіре, оң қолының перчаткасын суырып, Асқарға қолдасып,– сіз – учитель! Бірақ ғафу етіңіз! Кейде мен ұмытшақпын, сіздің атыңыз кім еді?</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Асқар.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Тамаша есім! Қаталаспасам ағылшындарда Оскер Ойльд деген жазушы бар емес пе?</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Бар. Ол «Оскар», мен «Асқар», менің фамилиям Досанов.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Бәрібір. Өте ұқсас.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Отыруыңызды өтінем. Мүмкін, шешінерсіз.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Рахмет!–деді Алексей орындыққа отырып,– кешіріңіз! Мен ұзақ отырмаймын. Офицерлер клубында сауық кеші бар еді, соған барам. Мүмкін сіз де барарсыз?</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Рахмет.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Ал, Көкшетау, Бурабай қалай? Мен сағынам оны. Қысы қандай тамаша біздің жердің: күшті аяз! Мен ондай аязды сүйем! Мұнда не, қыс па? Жаз ба? Сайтанның өзі білсін!</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">Бурабай, Омбы, ел, тағы басқалар туралы Алексейдің сұрауларына Асқар толық жауап берді, жауап бере отыра: «өзі бұрынғыдай тәкаппар емес, кішіпейілденген екен» деп ойлап отырды.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Но, жақсы!–деді Алексей,– туған жер туралы кеңес сонымен бітсін. Ал, қалай, Петербургте уақытты қалай өткізіп жатырсыз?</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Театрға барам. Памятниктерді, музейлерді көрем, дүкендерді қыдырам, көшелерді аралаймын.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Оның бәрі жақсы. Батыл сөйлегеніме кешіріңіз! Қыз ше?</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Қай қыз?–деді Асқар түсінбеген боп.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– «Қай қыз?» дегеніңіз к,алай?! Тамаша сұлу жас жігітсіз. Петербургте сіздей шығыстың сұлу жігітіне қай қыз, қай әйел қызықпайды? Мыңы соңыңызга ереді! Таңдағаныңмен жүруіңізге болады: графиня ма? Княгиня ма? Дворянка ма? Артистка ма? Балерина ма? Студентка ма? Медичка ма? Пожалуйста, қайсысы керек! Маған рұқсат етіңіз. (Алексей түрегелді). Мен кетем. Сізді көргенде туған жерді көргендей болдым. Рұқсат етсеңіз, байланыс жасап тұрайын.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Өтінем!</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">Алексей шығып кетті.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">Алексейдің келуі де, мінезі де ойландырған Асқар диванда отыр еді, есік қағылды. Асқар ашты.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Тамара!</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">Екеуі театрға кетті.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">Ертеңіне Асқар ертерек тұрып, газет қарап отыр еді, телефон шылдырлады.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Алло!– деді ол трубканы алып.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Асқар Досанов сізсіз бе?– деді біреу орысша. Асқарға ол дауыс Алексейдікі сияқтанып кетті.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Я, мен, Алексей Андреевич!</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Алексейіңіз кім?–деді дауыс.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">Асқар ыңғайсызданып, жауап қайыра алмай қалды.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Бұл сөйлеп тұрған «Уголовная розыскадан,– деді дауыс,– «заттарымыз жоғалды» деген сіздер ме?</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Я, біз ек.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Табылды. Келіңіздер!</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">Дауыс адресін айтты да, трубканы іліп қойды.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">Базархан үйіне барып қайтқаннан кейін, Итбай Асқарды шақырып алып, әуелі: «шырағым, тіліңді бұлай ұзын ұстамасайшы» деп жұқалай айтып, Асқар ырқына көнбеген соң, «серік әкелдім десем, басыма пәле әкелген екем ғой» деп, екеуі недәуір сөзге кеп ұрсысып қалған еді. Содан бері біріне-бірі оншалық жұғыса қоймайтын. Уголовная розыскадан жоғалған заттар туралы хабар келген соң, Итбайға «барайын ба, бармайын ба?» деген оймен Асқар аз отырды да, табылған затқа қуана қоймағанмен, Итбаймен араздық тоңын жұқартпақ боп, дыбыссыз Итбайға барды. Итбай үйінде екен.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Итеке, сүйінші!– деді Асқар есіктен кіре, қуанған боп, (Итбай араздық кескінін өзгертпей Асқарға салқын қарады),– жоғалған затыңыз табылды.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Қайдан!– деді Итбай шошығандай орнынан атып тұрып.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Розыскадан хабарландырды жаңа!</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Ойбай, барайық онда, тез!</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Сүйіншімді атаңыз!</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Қалағаның!.. Ойбай барайық!</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">Абыржып киінген Итбайды ертіп, қолындағы адреспен Асқар полицейский управлениені тапты да, розыска бөліміне барды. Олар кірген бөлмеде: урядникше киінген қоңқақ мұрын, адырақ көз, сақал-мұртын қырған, бұйра қара шашты, ашаң өңді, қара-сұр адам отыр екен.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Шербашидзе!– деп таныстырды ол өзін Асқар мен Итбайға.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">Шербашидзе әдепті дауыспен аз сөйлесіп отырды да, стол үстінен кнопка басып, тыстан біреуді шақырып:</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Әкеліңіз, табылған сандықты!–деді.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">Сандықты әкелді. Итбайдың көзі қуаныштан шатынап шарасынан шығып кете жаздады. Сандық ашылды. Заттар түгел.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">Шербашидзе Итбайдың документін көріп, затты қолына берді де, берген актыға қол қойғызып:</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Сіз, господин,– деді Асқарға,– мүмкін болса, Байсақаловты оңаша қалдырыңыз, оған заттары туралы айтатын сөздер бар еді.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Пожалуйста!</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">Асқар шығып кетті.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Қалай, ризамысыз?– деді Шербашидзе Итбайға.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Тақсыр, оны айтуға тілім жетпейді. Мың-мүлиен рахмет сізге.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Мен қазақ жерінде он жылдай қызмет істедім: Ырғызда, Торғайда, Қазалыда. Қазақты жақсы көрем. Ғұрпын да, тілін де білем. (Ол таза қазақша сөйлей бастады). Шіркін, қазақтың жайлауы!.. Қымызы!.. Тоқтысы!.. Қазы-қартасы!</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Ағайын екенсің той, шырағым,– деді Итбай, қай ұлтсың өзің?</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Шешем татар, әкем грузин.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Бауыр боп шықтың ғой.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Сіздің затыңыз жоғалды деп естіген соң, жаным ашып, баса іздетіп ем, аброй беріп Тула губерниясынан табылды.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Мың-мың рахмет, шырағым. Одан басқа не айтайын. (Ақша берейін деуге батпады, зат берейін деуге қимады).</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Қасыңыздағы учитель Асқар Досанов қалай жігіт?– деп сұрады Шербашидзе.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">Асқар «заттар табылды» деп сүйінші сұраудан бұрын Шербашидзе бұндай сұрау берсе, Итбай жамандай жөнелген болар еді; сүйіншіні қуанып сұраған сияқтанған Асқарды жамандауға қимай:</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Жаман жігіт емес,– деді ол.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Ә, солай ма? Бірақ өзін, байларды жек көреді, кедейді жақсы көреді дейді ғой.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Ондайы бар,– деді Итбай, Шербашидзенің ол сөзіне ерекше мән бермей.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Жақсы. Ұзақ бөгемейін сізді. Государьға сыйыңыз тамаша. Мұндай сыйды әкелуші аз болар. Сізге көп рахмет айтар ұлы дәрежелі император. Рұқсат сізге!</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Асқар туралы айтылған сөздерді оған айтпай-ақ қойыңыз,– деді Шербашидзе Итбайға қолдасып.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Алла сақтасын.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">Шербашидзе кнопка басып, бірер кісі шақырып алды:</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Мына кісінің заттарын тысқа көтеріп шығарыңыздар, автомобильмен гостиницасына апарысып салыңыздар,– деді.</span></p><p class="heading0" style="text-align:center;"><span style="font-family:Times_avs_space_New_avs_space_Roman;font-weight:bold;font-style:normal;">6</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">Юбилей 1913 жылдың 21 февраль күні болатын еді. Газеттердің хабарландыруынша юбилей тәртібі былай: 21 февраль күні таңертең Романовтардың құрметімен тілеуін тілеуге, барлық шіркеулерде литургия оқылады, барлық мешіттерде намаз оқылады. Патша – Николай II семьясымен литургияны Казанский соборда оқиды. Литургиядан кейін қалада әскери парад басталады, парадты император Николай Александр атындағы алаңда қабылдайды. Сол күні кешке, қалалардың көпшілігінде, әсіресе Петербург пен Москвада әр жерде балмаскарадтар, банкеттер ұйымдастырылады. Семьясымен Николай «дворянское собрание» үйінде болатын балға қатынасады.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">22 февраль күні, күндізгі сағат екіде, Патша селосындағы Александр сарайында Николай облыстардан өкіл боп келгендерге аудиенция жасайды. Сол күні кешке Николай біраз адамдарды «Қысқы Сарайда» қабылдайды. Осымен мереке – аяқталады.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">Газеттердің хабарынша, бұл мәжілістердің бәріне де пропускіні «министр двора» береді.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">Осы хабарларды оқыған Асқар, бірде-бір мәжіліске қатынаса алмайды екем деп ойлады, себебі – ол өкіл емес. Расында солай болды. 18 февральдан бастап үлестірілген пропускілерден Итбай алды, Асқарға ол тимеді. Итбай оған әпермек болып еді, сөзін өткізе алмады.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">Осы туралы Асқар номеріне келген Алексей Кулаковқа айтты.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– «Пропуск» деген сөз бе, тәйір!– деді Кулаков,– тілегіңізді әперем. Егер қаласаңыз, императрицаның өз қолымен жазылғандарын да әперейін.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Рахмет.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">20 февраль күні кешке, Алексей Асқардың номеріне асығыс кіріп қана шықты да, императрицаның қолы қойылған үш пропуск әкеп берді: Казанский собордағы литургияға, дворянское собраниедегі балға, Александр сарайындағы аудиенцияға.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Қолдан келгені осы болды,– деді Алексей мақтанғандай,– пропускілерді министрлер мен генералдардың да құдайы қалағандары-ақ алды, көбіне тимей қалды: Анна Вырубова арқылы зорға алдым.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Зор рахмет.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Ертең балға бірге барамыз. Патшаның қыздарымен танцовать етесіз. Мазурка білесіз бе?</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Білем.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Тамаша! Полонез білесіз бе?</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Ол не.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Танцының бір түрі. Былай (Алексей билеп көрсетті).</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Білмеймін.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Оның оқасы жоқ. Хошыңыз!</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">Алексей кеткен соң Тамара звонить етіп еді, бүгін кешке жұмыстарым бар еді деп, одан бүгінше жолықпауға рұқсат алды.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">Ол күні кешке Асқар Булатовты күтті. Кешкі сағат онда Булатов келді. Бұрынғы дағдымен екеуі саяси темада біраз сөйлесті. Маркстің, Энгельстің, Лениннің бірнеше еңбектерін оқып үлгерген Асқар, өзі шеше алмаған бірнеше мәселелер туралы Булатовпен пікір алысты. Булатов Асқарға бұл жолы «Иосиф Виссарионович Сталиннің әзірге баспаға шықпаған еңбегі» деп «Марксизм және ұлт мәселесі» деген машинкаға басылған қолжазбаны берді. «Бұ да басылмаған» деп тағы бір қолжазба берді, ол Лениннің «Ұлт мәселесі туралы сын заметкалар» дейтін мақаласы екен.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Бұның бәріне алғыс айтам,– деді Асқар,– сен арқылы мен Петербургте саяси үлкен бір университет өткендей болдым. Көңілімнің көзі жаңа ашылған сияқты. Бірақ әлі де білмегенім көп. Аманшылық болса, Петербургтен қайтқанда бір чемодан кітап алып қайтармын.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Жақсы!– деді Булатов.</span></p><p class="heading0" style="text-align:center;"><span style="font-family:Times_avs_space_New_avs_space_Roman;font-weight:bold;font-style:normal;">7</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">Асқар духовой оркестрдің дүмпілдеген дауысынан оянды. Терезенің пердесін ашып қараса, дала тұман, тұман арасында өрген халық. Сағатына қараса – тоғыз. Енді екі сағатта литугия басталады.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">Ол киініп, жуынып, тамақтанып Итбайға барса, оның номерінде Құдайберген мен Сайым отыр екен.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">Итбай мен Құдайберген мешітке намазға баратындығын, Сайым шеркеудегі литургияны көрмек болғанын айтты. Казанский собордағы литургияға пропускісі барлығын, басқа пропускілерін Асқар айтпай, «қап, енді, номерде көзіміз жаутаңдап отырамыз-ау!» деп өкінген болды. Ол қулыққа сенген үшеуден Сайым сөз қатып, бұлданды:</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Кінә өзіңнен!– деді ол,– бізбен тату болсаң ғой бәрін де аласың.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Мен айтып ем, болмады,– деді Итбай, Асқарды жүдетпейін деп,– заңы солай екен, көнер емес.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Мен көндірер ем,-– деді Сайым нығызсып.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Біраз қызықты көріп жүр ғой бала,– деді Құдайберген,– бір адамға осы да жететін. Адам қызыққа тоя ма?</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Құдекеңнің сөзі рас, ренжімеймін. Барғым кеп еді, амал жоқ.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">Асқар шығып кетті. Ондағы ойы соборға Сайымнан бөлек бару, онымен собор ішінде жолығып таңдандыру болды.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">Көше сыңсыған халық екен. Невский проспектісінің екі жақ қанатына да арқан керіп қаз-қатар тұрған полицейскийлер пропускісі барды ғана ішке өткізіп жатыр.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">Асқар пропусікісін көрсетіп ішке өтті. Соборға барды. Собордың алды да, екі жағына керегедей жайылған колонналы тротуары да монархия символымен безенген. Шеркеуге кіруді Асқар бала жасынан қызық көретін еді. Дінге сенбейтін оның ұғымында, мешіттен шеркеу қызық, себебі – шеркеуде ән айтылады, шеркеудің жарқылдағы көп.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">Казанский собордың ішіне кірген Асқар, ішіндегі жарқылдақтарын тамашалап, шоқынып жатқан орыстардың арасымен ақырын жылжып, «Сердце царево в руке божийе» деген жазуы бар «патша қақпасына» жақын барды.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">Сол кезде алтарьдың шымылдығы ашылып, патриархы, архиерейі, тағы басқалары бар, әлем-жәлем киінген бір топ поптар шыға келді. Мерекеге арналған литургияны орындауға Грециядан Антионский дейтін патриарх шақырылғанын, Руссияда патриарх жоғын Асқар біледі.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">Поптардың азан-қазан, у-шу оқыған дұғасын таңсық көрген Асқар, патша мен оның семьясы шеркеуге кіргенін, алтарь қасындағы столға келгенін абайламай қалды. «Патша, патша» деген сыбыр жан-жағынан шыға бастағансын, қасындағы біреуге «кәне?» деп еді, «әне!» деді ол.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">Гвардейский форма да киінген, кішкене денелі, қушық жауырынды, арық, шымқай жирен кісіні көрген Асқар, патшалықты оған қимағандай, «анау ма?» деді қолымен нұсқап.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Сол, сол!</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Қасындағы бала кім?–деп. сұрады Асқар көршісінен.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Наследник, Алексей Николаевич.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">Наследник кепкен ағаштай құп-қу екен. Оның дімкәс ауру екенін Асқар біледі.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">Асқардың қасындағы адам, оған патшаның әйелін, қыздарын көрсетті.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">Николай стол қасына келгенде патриарх столдың жабуын көтерді. Стол үстінде тұрған коронаны (тәж) патша алып басына киді, державаны (үстінде кресі бар домалақ алтын шар) он, қолына, скипитрді (аса-таяқ) сол қолына алды. Содан кейін патриарх Антионский оң қолына диккери (екі шырақтың шамы), сол қолына триккери (үш шырақтың шамы) алып, патшаға жақындады. Архиерейдің біреуі алтын аяққа туралған нан мен оған құйған қызыл арақты көтеріп, қасықпен бір іліп ап, Николайдың аузына тосты. Сол кезде екі қолындағы шырақтарды айқыштай бұлғап, патриарх патшаға бата беріп, патша қасықтағыны аузына қапқанда дұға оқыды: «Примите, ядите, сие есть тело мое, еже за Вас ломимое во оставление грехов; пейте от нее вси, сия есть кровь моя нового завета, еже за Вы проливается во оставление грехов».</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">Николайдан кейін «қасиетті асты» Алексей, одан кейін әйелі, қыздары ішті.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">Содан кейін поптар да, шеркеудегілер де патшаны «Патшаны сақта құдай» әнімен жөнелтіп салды. Аяғын баса алмайтын наследник Алексейді, оның күтушісі Веревонка көтеріп әкетті.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">Патшашылдықтан былай да түңілетін Асқар, патшаның өз қара басынан тіпті түңілді. Николай да, оның баласы да, Асқарға түбі шіріп, басын к;ұрт жеген ағаш сияқтанды.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">Патша кеткесін өзге құлшылыққа қарамай Асқар да шеркеуден шығуға жылжып еді, жолында Сайым кездесті.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Әй, сен қайдан жүрсің?– деді Сайым Асқарға.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Сенің аяғың басып, басын, сұғылатын жерге жететін аяқ пен сұғылатын бас менде жоқ деп пе ең?</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">Сөзден тосылған Сайым үндемеді.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">Гостиницаға қайтқан Асқар номеріне кіріп шешіне бергенде, есік қағылды.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Пожалуйста!–деді ол.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">Есік ашып, штаттық киімді екі еркек кіре берді.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Асқар Досанов сіз боларсыз?– деп сұрады біреуі.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Ие, мен!– деді Асқар.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">Еркектің біреуі ұсына берген қағазды Асқар алып оқыса, оны тұтқындау туралы ордер екен.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">Жүрегі аузына тығыла қалған Асқар, қалтыраған дауыспен:</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Не үшін?–деп еді.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Ол туралы бастықтармен сөйлесерсіз,– деді еркек,– біз орындаушы. Киініңіз!</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Заттарым ше?</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Заттарыңыз біздің управлениеде.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">Асқарды екі еркек жандармерияға алып барса, оның бөлмесіндегі саяси кітаптар начальниктің столының үстінде жатыр. Асқар ол кітаптардан танайын деп еді, начальник Булатовты шақырып алды.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">Екеуі де мойнына алмады.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">– Мойындатамыз!–деді начальник,– әзірге бізде қонақта бола тұрасыздар.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">Екеуі де абақтыға жабылды.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">Асқарға деген поле үш жақты боп құралған еді: Кошкиннің донесениесі, Базарханның «байқаңдар» деуі, Тамараның тіміскілеуі.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">Бұл үш пәлені де сезбеген Асқар, сырының қалай ашылғанын сарыла ойлағанмен таба алмады.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">Итбай Асқарды жоғалтты да, хабар-ошарын біле алмай, еліне қайтты.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">Абақтыға жапқан Асқарды жандармерия айдан артық ұстап, алдап та, қорқытып та сұрағанымен, «ол кітаптарды көрген түгіл естігем де жоқ!» деп мойнына алмады.</span></p><p class="heading0"><span style="font-family:Times_avs_space_New_avs_space_Roman;font-weight:normal;font-style:normal;">Ақыры Асқардың шын сырын айтқыза алмаған жандармерия, оны «қоғамға қауіпті» адам деген «қылмыспен», «қаладан ең алыс жер» деп, Шу өзенін жайлайтын елге «әкімшілік жер аударуға» жібермек болды. Көп кешікпей Асқар Арысқа шейін (Ташкент пен Түркістан қалаларының арасында) абақты вагонында отырып кеп, одан этаппен Әулиеата қаласы арқылы Шу өзеніне айдалды.</span></p></body></html>