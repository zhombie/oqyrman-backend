<?xml version="1.0" encoding="utf-8"?>
<html xmlns="http://www.w3.org/1999/xhtml">
 <head>
  <title>
   Сабит Муканов. Ботагоз
  </title>
  <meta content="http://www.w3.org/1999/xhtml; charset=utf-8" http-equiv="Content-Type"/>
  <link href="stylesheet.css" rel="stylesheet" type="text/css"/>
  <style type="text/css">
  </style>
 </head>
 <body class="main">
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Менің ұзақ тұруға уақытым жоқ,– деді ол.– Мен қазір кетем де, Ботагөзді алып қашу жабдығына кірісем. Оны істемеуге амалым жоқ. Ботагөзді құдайдың қол астында, Амантай, сенен басқа арашалап алатын пенде жоқ. Менің саған айтарым: Ақшоқы мен Ақсақсары тауының ана бір жол айырылатын кезеңінде таңға жақын тосыңдар.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Қай батыр еді? Осы елдің бір батыры айбалтамен шауып таңба түсірді дейтін ана бір тот басқандай сарғайған жолдың езуіндегі ақ тастың маңы ғой? Жол сол арадан айрылатын,– деді Амантай.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Үстінен түстің. Нақ сол. Бірақ, Амантай, саған айтарым: қыз алып қашатындардың ішінде Итбайдың баласы Ерғазы да бар. Сен ашумен оны жазым қыла көрме. Қызды ғана айырып алып қал. Кім айырып алып қалғанын білмеген болайық. Сенің қашып келгеніңді Итбай естіді. Бірақ сен деген ой оған келе қоймас. Келсе келе берсін. Бірақ жаны қатты ауыратын іс қылма. Арты неге соғарын кім біледі. Екі арада шыбын өлер деп мен қосақ арасында бос кетіп жүрмейін.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    «Осы, алдап, қолға түсіргелі жүр ме?» деп ойлаған Амантай, «жарайды» деп уәде берген жоқ.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Ендігісін өзің біл,– деді Бүркітбай аттана беріп,– мен айтарымды айттым. Қызды алдымыздағы түнде, таңға жақын әкетеміз. Егер жол тосып айырып алмасаң, жиенін, ертең Итбайдың қатыны. Менен күдіктеніп, бұл арадан сырғимын демеңдер,– деді Бүркітбай, жөнеле беріп қайта оралып,– құй сен, құй сенбе, Амантай. Менің көңілім тап осы жолы адал.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Сенер-сенбесін білмеген Амантай, қалың жапырақты ағаштың ішіне сіңгенше Бүркітбайдан көзін алған жоқ.
   </span>
  </p>
  <p class="heading0" style="text-align:center;">
   <span style="font-family:Times_avs_space_New_avs_space_Roman;font-weight:bold;font-style:normal;">
    4
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Заводқа ең жақын деген ауыл үш шақырымдай жерде еді. Соған Бүркітбай күн құлай барса, одан кейін шыққан Ерғазы мен қасына ерген төрт-бес жігіт бұрын жетіп, ішіне Қожантайды алып, ауыл сыртында кеңесіп отыр екен.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Орта толсын-ақ!– деді Бүркітбай түсе ғап, атын шылбырынан ұстай, бір жақтарынан отыра кетіп.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Е, сен неге кешіктің мұнша?– деді Ерғазы.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Қымыз шала ашыған ба, немене? Әлде аш өзекке ішкендік пе? Таңертең оразамды қымызбен ашып ем, жолшыбай ішім ауырып, оның үстіне мынау бір үсті тиышсыз ат екен, жортақтаса ішімді түйіп, содан жолда дәретке отырып ем, ат бірдемеден үркіп, шылбыры қолымнан шығып кетіп айрылып қап, атым қашып кетіп, шылбырына оралып көп әуре болып, зорға ұстап алғаным!..
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    «Өтірігім белгісін бетім білдіріп тұр ма?» деп Бүркітбай қынжылып еді, басқалар оны аңғарған жоқ.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Атыңды ұстасаң оқасы жоқ,– деді Қожантай.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Ал, не бітірдіңдер?– деді Бүркітбай сөзді басқа жаққа бұрғысы кеп.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Бәрі даяр,– деді Қожантай.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Е, айтшы, қалай?
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Бір барақта тұратын бірер жігіттермен уәделестім. Ақша бермек болдым. Шығарып береді. Бірақ жеңгесі өте нашар жатыр екен, құрғырдың. Екі күннен бері аяқ-қолына ісік пайда бопты дейді. Құрт ауру ғой. Іскесін мал болмайды. Көк көтеріле, шөптің буыны қата, құрт аурудың өлетін әдеті емес пе?
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Бір қатын өлді деп біз өлеміз бе?– деп Бүркітбай,– әдейі аттанғасын, өлсе де қарамаймыз.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Әрине,– деді Қожантай ықласымен,– солай етеміз.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Қыздың өзіне құлаққағыс қылған жоқсыңдар ғой?
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Жаңа ғана келдім,–•деді Қожантай,– қыз бойнаның басында. Ішек-қарын аршып жүр. Жеңгесі нашарланғаннан ба, немене, екі көзі бұлаудай. Жылап жүргесін, сөйлесіп көр дегендерім бата алмады.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Үйінен қалай алып шығатын болдық?
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Таң қараңғысында еркек атаулы жұмысқа кетеді. Сол кезде кіреміз де алып шығамыз.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Анау күні осы барак,тан мынау Қадыр елінің жігіттері қыз алып қашам деп келіп, еркектер жоқта, ылғи қатын жабылып бермей ғап, масқара боп қайтты деп естіп ем. Оны айтуға ұмытып кетіппін. Ішіндегі кейбір ежет қатындар зорлық қылайын деген жігіттерге пышақ, балта ала ұмтылып жарып тастай жаздапты.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Мынасы бір сұмдық десейші!– деді Ерғазы үрейленіп,– бізге де соны істейді, онда.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Істей алмайды!–деді Қожантай.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Істей қалғанда қайтеміз?
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Ерлік белгі көрсеткісі келгенмен Қожантайдың өзі де ойға қала бастады. «Қызды алып қаша алмасақ қалай болады?» деген ой келгенде, кешеден бері қолыма қонып болды деген «кәнделеттіктің» бақыт құсы, бауын сыпырып қашқан тәрізденді. «Жоқ,– деді Қожантай ішінен жігерленіп,– ол болмайды, қызды алып қашпай қоймаймын!»
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Қатыннан қорқатын біз қатынбыз ба?– деді Бүркітбай.– Қатынға қалған сөзді маған берші! Мың қатын жабылса да жалғыз өзім алып шығайын.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Қатынның бетін аулақ қылсын де,– деді Ерғазы Бүркітбайға,–ол кәпірлер шындаса еркектен кем қимылдамайды. Былтырғы Бектұрдың жесірін алып қаша барып, жалғыз қатынға дыңдай төрт жігіт әлдері келмей, қызды ала алмай, шекеңді ісіріп келгеніңді білемісің?
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Соқ өтірікті?–деді Бүркітбай мойындамай,– қашан?
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Қашар сиыр бұзаулағанда!..
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Көлденең сөз не керек?–деді Қожантай,– істі кеңесейік. Қатындар болысса жұмысымыз қиынға айналатыны рас. Онда басқа амалын қарастыру керек.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Не амал?
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Барақтан біреу алдап алып шықса, қағып алып жүре береміз ғой. Кәзір ас даяр шығар. Астан кейін тағы ақылдасайық.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Жігіттер мен Қожантайға еріп Бүркітбай аналардың түскен үйіне келсе, үй ішінде бір қазан сүр қайнап тұр. Үй иесін Бүркітбай білетін еді: орта жасты, тоқ дәулетті, қонақ түскіш бір момын адам.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Қатын,– деді ол әйеліне қонақтары келгесін,– асың піскен шығар, нанын сал! Жұмыстары болса тоқтамасын.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Үй иесі анықтап білмегенмен, жүріс-тұрыстарына, келбеттеріне қарап, бір жамандыққа қара құстай түйілгендерін сезген еді.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Кебеже үстінде ысулы тұрған жұқа нанды үйдің әйелі жапырақтап кесіп қазанға салды да, бірер қайнатып түсірді. Болыстың баласы келгендіктен үй иесі жал-жая, қазы-қарта сықылды қадірлі мүшелерден салған екен. Және семіздің сүрі екен.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Ет алдарына кеп, туралып желіне бастағаннан кейін, жігіттер Бүркітбайдың шабан жеуін қалжың қылды.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Айттым ғой, ішің ауырғанда ет жей алмайсың деп,– деді Ерғазы күліп,– етті көргенде құтың түсіп кететін еді, аузыңа бір жапырақ сала алмай берекең қашып отыр ғой.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Бұрын етке мешкей Бүркітбайдың жүрегі өрекпіп, құсқысы келгендей, етті рас жей алмады. Неге жей алмай отырғаны оның өзіне аян. Бірақ жей алмау себебін қасындағыларға сездірмеуге тырысты.
   </span>
  </p>
  <p class="heading0" style="text-align:center;">
   <span style="font-family:Times_avs_space_New_avs_space_Roman;font-weight:bold;font-style:normal;">
    5
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Заводтың бас иесі немістің капиталисі Штемберг компаньоны Кулаков болғанмен, өндірісті күнбе-күн басқару, жүмысшы жалдау, я шығару істердің көбі Қызылжардың белгілі бай татары–Муратов Ғабдоллада еді. Оның арғы тегі ақсүйек емес. Ғабдолланың туған әкесі орта жасына шейін қазақ ауылдарына айна, тарақ апарып сатып, ауылдан қыл-қыбыр жинап алып, қайтып, ұсақ саудамен күн көрген адам. Бертін келе ол, Тойматов деген байлардың саудасына араласып байып, ірі байлардың қатарына қосылған. Қызылжардағы атақты ұн диірменін (үн заводы) Мұратов салған, оны да азсынып, ірі капиталистермен компаньон болуға айналған. Оның бірнеше компаньоны бар, соның біреуі Германияның Гамбург қаласынан кеп, Ақмола облысына екі жерден (Қызылжар мен Бурабай) консерв заводын салған Штемберг.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Әкесінің ұсақ саудамен ғана қалтақтап күнелткен кезін көзімен көрсе де, бала кезінде жоқшылық, өз басынан өтсе де, Мұратов Ғабдолла жұмысшыға өте қатаң. Жұмысшыны ол орыстан аз алады, қазақтан көн жалдайды.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Орыс пен татар ақшаны көп сұрайды,– деді ол, Штембергке,– өйткені олар ақшаны қымбат төлейтін жер естісе кете барады. Қазақ кедейлері алыстан кесіп іздеуге әлі үйренген жоқ. Алыста кесіп барын олар білмейді де. Ауылда кесіп таба алмай аш отырған кедей, арзанға жалдана береді.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Қызылжардың консерв заводында орта есеппен, жұмысшының айлық ақысы 15 сом, Бурабай заводының 75 проценті қазақ. Олардың орта есеппен айына алатыны бес сом. Соның ішінде Ботагөз сықылды ішек-қарын тазалау жұмысындағылар айына бес-алты сом ғана алады.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Мұратов жұмысшылардың азғана алатын ақшасын да мезгілімен ақшадай қолына бермейді. Сол заводта оның қант, шай, кездеме, бұлғары, ұсақ-түйек сататын дүкені бар. Жұмысшыларға ол екі бағамен несиеге товар береді де, есептесерде еңбек ақысынан ұстап қалады.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Тамақ асырау үшін келген кедейлер бастапқы кезде Мұратовтың бұл қулығын аңғармай, артынан біліп, еңбектері өнбейтін болғасын жанжал .шығарып, жұмысты тастап, кейде десятниктерін ұрып жүрді. Бірақ басқа барар жер болмағасын тулап барып тоқтайды, қайта жұмысқа түседі. Соның бірі Ботагөз.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Айбаланың нашар жатқанын көре тұра жұмысқа амалсыз шыққан Ботагөздің екі көзі ұзақ күнге барақта болды. Барак, жақтан біреу бері қарай шыға берсе, Айбаланың өлгенін естірте келе жатқан адам ба деп жүрегі тас төбесіне шығады. Дем алар өкпесі болмай, жөтелген сайын танауы қусырылып бар денесімен ентіге дем алған Айбала оның көз алдында елестеп, бір минут кетпейді.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Жұмыс таңның атуынан қас қарайғанға шейін созылатын еді. Ұзақ күнге Ботагөз не істеп, не қойғанын білген жоқ. Бар ынтасы жұмысты бітіріп, жұмыстан қайтқан жолда конторға соғып есебін алып, Айбалаға тез жету.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Мұратов Бурабай заводына сенімді «ісі қоятын еді де, өзі көбінесе Қызылжарда тұрып, он – он бес күнде бір-ақ рет келіп жұмысшыға есеп беретін еді. Айдың аяғы боп, жұмысшылардың есеп алатын уақыты жетіп, «Мұратов келді» деген соң ымырт жабыла топталып конторға ағылды. Ішінде Ботагөз.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Мұратов конторға жұмысшыларды біртіндеп кіргізіп, есептесе бастады.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Маған есепті бұрын алуға ұлықсат етіңдер,– деп өтінді Ботагөз, көпшіліктен.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Жіберіңдер,– десті көпшілік,– бұл бала жеңгесіне алан, боп тұр. Бейшара қайтсін, қудай басқа салғасын! Есебіңді тезірек алып, тез қайт, шырағым. Жеңгең нашар жатыр ғой.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Көптің ұлықсатымен, үстіндегі киімі қанмен сауыс болған, Ботагөз конторға кіріп барса, басында дөңгелек қара тақиясы бар, сымпиған ұзын пальтосы бар, шегір көз сары жігіт столдың қасында отыр екен. Стол үстіндегі кішкене сандықта толған ақша. Үйдің ішін күндізгідей жарқыратқан төбеде үлкен айналма білтелі шам.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Мұратов қазақ арасында коп жүріп, қазақуар болған, қазақ ғұрпымен алым беріп, бозбалашылық істеген қу жігіт еді.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Сүйле,– деді ол, қазақ пен татар тілінің, арасынан сөйлеп, көзін ойнақшытып, қасын бір жоғары шығарып, бір төмен түсіріп,– матур қыз.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Есебімді алуға келіп ем.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Пәмилиен, нишік, синің?
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Тұяқова.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Қазір қарим.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Есікті ішінен басып, сырттағы жұмысшыларды біріндеп жіберіп тұрған шоқша сақал қазаққа татар жігіті көзін қысып, иегімен далаға шық деп ымдағанын Ботагөз көріп қалды. Шоқша сақал шығып кетті.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Қазір хисаплайық,– деді татар тізімнен Тұяқова деген фамилияны тауып, Ботагөздің денесін ойнақшыған көзімен аралан.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Татардың ойнақшыған көзінде Ботагөздің жұмысы болған жоқ. Оның ойы тез есеп алып, кету.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Айлық хақыңыз,– деді Мұратов, столдың Ботагөз жақ шетіне аяғын аса отырып,– биш сом икән, дұрыс ма?
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    –•Білмеймін, солай болса солай шығар. Не де болса беріңіз.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Борышларыңны қарим.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Мұратов бір книганы алды да, ішін ақтарып, бір жеріне бармағын нұқып:
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Көп алған икәнсіз,– деді.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Не алыппын?
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Жарты кяғаз шай алдың ма?
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Алдым.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Бір сом жигірма биш тиін. Икі қадақ қант алдың ма?
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Алдым.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – 80 тиін. Биш қадақ ит алдың ма?
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Алдым.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Отыз тиіннән: бір сом иллі тиін. Жеті кез ақ алдың ма?
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Жеңгем нашар болғансың кебініне алып ем.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Жігірмі сигіз тиіннән: бір сом 94 тиін, пұт жарым ұн алдын, ма?
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Алдым.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Бір сом он бес тиіннән: екі сом отыз тиін. Барлығы жеті сом 79 тиін. Икі сом 79 тиін артық алған икәнсіз. Балтабек синін, братың ма?
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Ағам.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Оның төрт сом 40 тиін бирәшәгі бар икән. Біләсіз бә оны?
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Білмеймін.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Сіз төлейсіз, оны.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Ботагөз не айтарын білмей аз сасқалақтап тұрды. Үйінде ішер тамақтан – ұннан басқа қалғаны жоқ еді. Сөзін «мұсылман баласы екенсіз» деп бастап, Ботагөз жыламсырап тұрып, Мұратовқа жеңгесінің, нашар жатқанын, өзінен басқа үйінде жұмысқа жарайтын жан жоғын айтып, аз да болса ақша беруін өтініп жалынды.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Сіздей матур қызға ақша қажет пе?– деді Мұратов, столдан түсіп, Ботагөзге жақындап.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Қажет болмаса айтам ба?– деді Ботагөз.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Мин бирем сізге.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Ағатай, өзің біл, өтінем!
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Бірақ...
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    «Бірақтың» артынан Мұратов жымыңдап, кескініне қарап, үндемегесін:
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Не айтасыз?– деді Ботагөз жорамалдап.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Ашуланмайсыз ма?
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Несіне ашуланам?
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Мин дә матур жігіт. Рас па?
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Ботагөз үндемеді.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Син матур қыз... енді білдіңіз ме?
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Туралап айтыңыз,– деді Ботагөз бойын ашу кернеп.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Сіз бала түгіл... борышларың сызып ташлимын. Алмаймын... Және бес сом бирам...
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Не нәрсеге?–деді Ботагөз түсін суытып, көзін қадап.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Түнде мына киімләріңні ташлап кил мынау үйге!..
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Мұратов қолымен терезеден бір үйді нұсқап еді, Ботагөз қараған жоқ.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Онда қайтесіз?– деді Ботагөз жігерлі дауыспен.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Қайтемін... біләсін бит... мин яш жігіт, син яш қыз!
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Собака!– деді Ботагөз бетіне едірейіп бір қарап, бұрыла жөнеліп,– шошқа!.. Сволочь!..
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Иығынан ұстаған Мұратовты сілкіп тастап, ашулы адыммен есіктен шыға бергенде, Ботагөздің көзінің жасы домалап-домалап кетті.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Ботагөз баракқа келсе, Айбала нашарланып қалған екен. Күндегі дағдысында Айбала жұмыстан шаршап келген Ботагөзді ренжітпейін деп «қалайсың?» деген сұрауына, «тәуірмін» деп жауап беретін. Сырқаты жанына батып отырса да, көңілі ,көтеріңкі отырған адам сықылданып, ара-тұра қулық айтып, Ботагөздің қайғылы ойын сергітуге тырысатын. Сол күндегі дағдысымен Ботагөз бараққа кіріп, қасында май шам жанып тұрған, шалқасынан жатқан Айбалаға жақындап:
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Қалайсың?–деп еді.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Тәуірмін,– деген сөзді дауысы әлденеше рет бөгеліп-бөгеліп зорға айтты.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Күндегі дағдысымен Ботагөз Айбаланың маңдайына қолын салса, жылбысқы суық тер шып-шып шығып жатыр екен. Басы күндегідей ыстық емес, қоңыр салқын. Ботагөз заводтың фельдшерінен өкпе туберкулезі туралы түсінікті тілмен жазылған кітапшаны сұрап алып, оқып шығып еді. Маңдайына суық тер шығып, басы салқындаудың арты жаман екенін ол білетін. Сондықтан, жүрегі жылдам соғып, бойы дірілдей бастады.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Өз жайын өзі шамалап жатқан Айбала Ботагөзді ендігі алдауының жөні жоғын біліп, тілі күрмелгенше бақұлдасып қалуға ойлады.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Сәулем, басымды көтерші,– деді ол, осы үш сөзді әлденеше бөліп айтып.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Сусын ішесің бе?– деді Ботагөз.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Берші, тамағымды жібітейін.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Аузына берген сусынды Айбала жұта алмай, көже омырауына төгіліп кетті. Бұл қалға түскенін көрген Айбала, мұңын сөзбен шағуға шамасы келмейтін болғасын, ішкі сезімін көздің жасымен білдірейін деп еді, көз жасы таусылғандай жылай алмады.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Еркем!–деді Айбала өз сөзіне өзі қақалып,– Сәулем, жан досым... бауырым... бауырым... бақұл бол!..
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Ботагөздің көзінен жас ыршып-ыршып кетті. Айбаланың аузынан бөлшектеніп шыққан әрбір сөз Ботагөзге жан алатын әзірейіл, не болмаса атқан оқ тәрізді көрінді. Айбаланың арық денесін ауыртпай сүйеп, егіліп жылап отырып, оның айтқаны:
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Апатай-ай, жаман сөзді айтпашы!
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Басқа сөз айтуға әлі келмей, шаршағандай болған Айбаланы тынықсын деп, Ботагөз оны жатқызды. Айбала сол жатқаннан тан, қараңғысына шейін Ботагөзге тіл қатқалы әлденеше рет оқталса да, дауысы шықпай, ерні ғана қыбырлап, бір ауыз соз айта алмады.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Түні бойы екі көзін Ботагөзден алмаған Айбалаға келген ой: «Апыр-ай, адамның көз жасы мұндай коп болады екен-ау!» Расы солай: іңірден жылаған Ботагөздің жасы омырауына жаңбырдай саулап, тан, қараңғысына шейін бір тыйылған жоқ.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Айбаланың нашарланғанын, Ботагөздің жылағанын көріп аяған көршілес жатқан жүмысшылардың әйелдері, түні бойы жұбатқысы кеп, Ботагөзге әртүрлі сөздер айтып еді, ол сөздер Ботагөздің миына бармай, бір құлағынан кірсе, екінші құлағынан ағып кетіп жатты.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Өткен күн Айбаланың қасына тастап кеткен кемпір, өлікті көп көрген тәжірибелі кісі еді. Жүмысшылар тан, қараңғысында күндегі дағдымен киініп жұмысқа кетіп болғасын, Айбаланың жан тәсілім қылуға айналғанын жобалап:
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Шырағым,– деді кемпір Ботагөзге,– сен далаға шығып келші. Көп жыладың ғой. Таң атуға жақын. Бүгін жұмысқа бармассың. Қайтып кеп ұйықта. Далаға шығып келмесең, көп жылағасын басың ауырады.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Бар сәулем!–деді Айбаланың күрмелген тілі сол арада кенеттен шешіліп кетіп, сөзін бөліп айтса да,– бойыңды сергітіп кел!
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Айбаланың тілі шыққасын, Ботагөз қуанып кетті. Түні бойы жылай бергендіктен басы қаңғырып, миы меңзең боп ауырған еді. «Шықсам шығайын» деген ой түсті оған. Бірақ «шығайын» деген сөзді ол айтпады, шығуға ыңғайланып төсектен түсіп Айбалаға қарап еді, көзі баяғы дені сау кезіндей нұрлы екен.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    «Көзі түзелді, ешнәрсе етпес!» деп қуанды Ботагөз барақтың есігіне қарай жөнеліп. Ботагөз есікке қарай жөнеле бергенде, Айбала кірпігін ең ақтық рет қағып, ақтық демін ышқына алып, аз күн дүние көрген көзін біржола жұмды...
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Ботагөз барақтан шықса, даланың ауасы тамаша таза екен. Майдың майы шыққан гүлді жасыл даласының исі жұпар сықылды. «Осы ауадан Айбала бір жұтса,– деп ойлады ол, барақтың шығыс жағында бір саяңдау жерге қарай адымын кеңірек басып жөнеле беріп,– жазылып кетер еді-ау!»
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Қаннен-қаперсіз сайға қарай аяңдап бара жатқан Ботагөз, артынан біреу шап беріп ұстай алғанда селк ете түсіп, қатты қысқан құшақтан сытылып шығуға жанталасты.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Аш белден темір құрсаудай қатты ұстаған қол, Ботагөздің есін жинатпай, жетіп келген пар атты арбаға алды да ұрды.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Тарт!– деген дауысты естіді Ботагөз.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Божысын қағып қалған пар ат, поездай қатты екпінмен тартып кете барды.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Бетіне таңның салқыны соғып, аздан кейін есін жинай бастаған Ботагөз демін ышқына алып:
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Кім де болсаң босат денемді, өліп барам!– деді қорғасындай ауыр салмақпен басып жатқанға.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Басып жатқан қатты қысқан құшағын босатып, Ботагөздің арбада басын көтеруге ерік берді.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Денесі темір құрсаудан босанғаннан кейін, Ботагөз арбаның ішінде басын көтеріп отырып, екі жақ қолтығынан ұстаған екі адамға кезек-кезек қарады.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Бүркітбайды да, Ерғазыны да ол танитын еді. Ерғазы өткен жаз «ойнап-күлейік» деп кісі сап маза бермеген, Ботагөз оған көнбеген.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    «Бұлардан басқа кім бар екен?» деп ойлап Ботагөз алды-артына қараса, божы ұстаған бір жігіт отыр. Одан басқа ешкім жоқ.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Жібер!–деді Ботагөз қолын екі жақтағы қолтықтаған қолдардан суырып.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Бүркітбай да, Ерғазы да: «қайда барар дейсің?» дегендей босатты.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Мені қайда апарасыңдар?– деді Ботагөз ашулы дауыспен.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Ауылға!– деді Ерғазы.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Қай ауылға?
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Біздің ауылға?
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Неге?
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Қатын қылуға!
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Кімге?
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Әкем Итбайға.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Ботагөздің жұдырығы мұрнына қалай сарт ете түскенін Ерғазы аңғармай қалды.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Мына қыз қайтеді?–деп, ду ете түскен мұрнына қолын апарып еді, жып-жылы бірдеме біліне кетті. Қараса, қан екен.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Ботагөз екінші ұмтылғанда, екі жақ қолы да баяғы темір қақпанға түсті.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Әй, имансыздар, мүртеттер!– деді ол, қатты ышқынған дауыспен.– Ұят бар ма сендерде? Сендер аңсыңдар ма, адамсыңдар ма?
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Адамбыз!– деді Ерғазы.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Сендер аңсыңдар, шошқасыңдар!.. Неғып батылдарың барды, жеңгем өлейін деп жатқан күні алып қашуға?!
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Бойын ашу кернеген Ботагөз ұстап отырған екі жігітті көтеріп кете жаздады.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Әй, Бүркітбай!–деді Ботагөз, бұлқынғаннан түк шығары жоғын біліп,– тілеуің бар жігітсің. Жаның неше жерден қара тастай қатты болғанмен ая мені!
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Не істе дейсің аяғанда?– деді Ботагөздің сездері арына инедей қадалған Бүркітбай.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Итбайдың мені алғысы келеді ғой?
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Алғысы келмесе, алып қашамыз ба?
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Мен бұл күнге шейін көнбей келдім. Енді көнейін...
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Е, бәсе, солай деші...
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Жалғыз жаным бар,– деді Ботагөз жалбарынып,– өтірік сезім емес. Итбайдың есігінде күңі болуға, он қатын үстіне тоқал боп баруға, олда-білдә, шыдайын, сен менің бір тілегімді бер!
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Не тілек?
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Өзімнен артық көрмесем, кем көрмейтін, өмірдегі шын сүйіскен досым, жеңгем – Айбала, бүгін-ертең өлгелі жатыр. Қасында жан ашыр жан жоғын білесің. Өлсе, көметін де кісі жоқ. Жеңгемді көмген күні Итбайдікіне өзім барайын.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Ботагөз бұл сөзді шынымен айтты.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Ойбай,– деді Ерғазы дауысын созып,– болмайтын кеңес не керек.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Әй, шіркін, адам емеспісің тілеуің бар емес пе?–деді Ботагөз, ұялтам ба деп.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Әрине, адаммын. Бірақ босат деген өнбейтін сөзді айтпа!
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Сен ит болғанмен, мен ит емес,– деді Ботагөз тағы да шын ықласымен,– айтып келем ғой, жеңгемді көмген күні өзім барайын деп, бұл шын сөзім!
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Тапқан екесің сенетін кісіні,– деді Ерғазы кекетіп күліп.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Осы кезде қыз алып қашқандар Ақсақсары тауының беліне шығып, асудағы айыр жолға жақындап қалған еді. Айыр жолдың қоспағында қалың қарағай болатын. Жол қарағайды жағалап кететін. Бұлар жолдың сол жағына түсе қалғанда, он шақты салт кісі дүрсе қоя берді.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Мынау не сұмдық?–деді Бүркітбай сасқан боп.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Бұлар кім?–деді Ерғазы да үрейленіп.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Салт аттылар шауып келген бетімен пар атты басқа қамшымен тартып-тартып жіберіп, біреулері аттардың шаужайынан ұстап, енді біреулері аттан түсе ғап, арбадағыларға ұмтылды.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Бұлар кім екенін'білмей Ботагөз аң-таң болғанмен, Ерғазыларға дос адам емес екенін жорамалдады.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Жанын қайда қоярға жер таба алмай, денесін тарантастың тар қорабына сыйғыза алмай сасқан Ерғазы мен Бүркітбайға аналар тимей, Ботагөзді арбадан жұлып алды да:
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Мін мына атқа!– деді бір салт атты тосып.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Кімсіңдер?–деді Ботагөз...
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Оны кейін білесің. Мін тез!
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Кім екенін білмеген Ботагөз, салт атқа тақымы тигесін, достық желдің лебізін шығарғандай болған жат адамдардың дүрмегімен қалың қарағайға сіңді де кетті.
   </span>
  </p>
  <p class="heading0" style="text-align:center;">
   <span style="font-family:Times_avs_space_New_avs_space_Roman;font-weight:bold;font-style:normal;">
    6
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Темірбектің Итбай үйінен шығуына себеп: Итбайдың Ботагөзде көңілі барын естуі айтқаныма көніп қарындасыңды бермедің деп Кенжетайды Итбайдың пәлемен ұстатуы еді.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Үйінде жұмыс істеп жүргенде Итбайдың Темірбек ырысы сықылды еді. Әкесі – Байсақал да, баласы – Итбай да кісі жалдай жүре, Темірбектей жұмысқа адал, ерінбейтін және мықты жалшыны ұстап көрген емес. Сондай есігінің құты болған, Темірбектің кетуіне Итбай қатты қынжылды.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Менің есебімді бер!– деді ол Итбайға, Кенжетай ұсталып кеткесін.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Неге?
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Шығам.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Неге шығасың?
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Шығам.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Неге?
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Итбай қанша шұқшиып сұрағанмен Темірбек «шығамнан» басқаны айтпады. Біреулер:
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Осы неме Кенжетайдың намысын жыртып жүрген шығар?–деп еді тағы біреулер:
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Бұл немеге ондай намысты кім берді дейсің, өгіз сықылды неме емес пе, ішкен асы мен істеген жұмысын білетін,– дегенді айтты.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Неге екенін Итбай білмей-ақ қойды. Темірбек «шығамнан» бір танбады. Ақырында Итбай – рұқсат берген соң, ақы-пұл сұрамай өз бетімен .кетіп отырып, алтын іздеуші старатель артеліне кірді. Оған міне, жыл жарым. Шешесі қолында.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Старатель партиясының Темірбекке жыл жарымда жарытып берген ақысы да шамалы. Күн көретін ғана пайда табады. Сонда да завод, шахты маңынан ол кетпейді. Темірбектің құлақ тігетін кеңесі біреу ғана. Ол – Ботагөзге Итбайдың қызығуы. «Алып қашты» деген хабарды ол жыл жарымнан бері күнде күтеді. Жыл жарымнан бері оның жамбасынан қайраулы ақ балта түспейді. Оның өзіне берген мықты серті: «Ботагөзді алып қашқан күні Итбайдікіне барам да, Итбайды да, оның балаларын да шауып өлтірем, өзімді де шауып өлтірем!»
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Консерв заводына егізбен барып .қайтқаннан бері Темірбек:
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Неге алып қайтпадым?–деп өкінді.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Оның үстіне Айбаланың нашар жатқанын естіген Ұлберген ағыл-тегіл жылап:
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Неге әкелмедің?– деп мазасын алды.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Бұл өкініш жанына батқан Темірбек алтын заводына бара, артель бастығына: «тағы да жібер!» деп өтініп еді, анау:
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    «Кеше неге әкелмедің? Істегің келмесе артельден шық, әйтпесе, күнде қыдыруды өзгелер көтермейді» деп, рұқсат етпеді.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Артельден шықса күн көруі қиынға түсетінін біле тұра, Темірбек шыдай алмады. Бір таныс адамына жалынып-жалбарынып атын сұрап алып, артельдің бастығына:
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Шығарсаң да амал жоқ, барып қайтам,– деп жүріп кетті.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Темірбектің алып күшіне, адал қимылдауына қызыққан артель бастығы үзеңгіге аяғын салғанша «шығарамын!» деп қорқытып, аттанған соң:
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Енді тезірек барып кел!– деп, рұқсат берді.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Күндіз жұмыстан қалжыраған Темірбек бір ұйқтап алып, таң қараңғысында аттанды. Жолшыбай оның ойын улаған нәрсе–«Айбала не күйге ұшырады?»
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Ақсақсары тауының асуына ол таң біліне жетіп еді, жолда Бүркітбай мен Ерғазы кездесіп, өте шықты.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Темірбек бараққа жеткенде күн шашырап шыға бастап еді, атын барақтың алдындағы діңгекке байлап, барақ ішіндегі Айбала жатқан жерге жетіп барса, бетін ескі шапанмен жапқан Айбаланың қасында екі-үш әйел томсарып отыр екен.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Балтабектің қатыны осында ма?– деді Темірбек, беті жабулы Айбала екенін, я емес екенін білмей.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Осында. Өзің кім боласың, шырағым?–деді бір кемпір.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Балтабектің інісі едім.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Әнеугі келген жігіт қой,– деді бір әйел, күбірлеп.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Кемпір Темірбектің кескініне ойлы кескінмен үңіле аз қарап тұрып:
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Жеңгеңді бердік, қазаның қайырын берсін, шырағым!–деді күмілжи сөйлеп.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Кенеттен естіген жамандық хабар ақылына тез қона қоймағандықтан ба, болмаса нашар жатқанын көргесін көңілі суығандықтан ба, әйтеуір, Айбаланың өлу хабары оған шу дегенде онша әсер ете қойған жоқ.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Ботагөз қайда?–деп сұрады ол.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Сол бала мана шығып кетіп еді, әлі келген жоқ. Білмейміз қайда жүргенін.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Қайда кетіп еді?
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Далаға шыққан. Мына жеңгесінің жаны шығуға жақындағасын, қорқар деп алдап шығарып жіберіп ек.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Содан бері қайда жүр ол?
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Білмейміз, бейшара баланың қайда жүргенін әлде жұмысқа кетіп қалды ма екен?
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Қой, неге кетсін, кетем деген жоқ та, айтпай кете ме?–деді бір әйел.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Кетпесе қайда жүр? Биенің бір сауымы болды ғой,– деді кемпір.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Айбаланың өлу хабары удың уытындай Темірбектің денесіне шыжымдап жайылып, бір кезде оның барлық денесі өртке шалынғандай дуылдай бастады. Бірақ ол жайшылықтағы сыр бермес мінезінен бұл жолы да айрылмады.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Ботагөзге не болды?– деді ол іші өртеніп тұрып.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Білмейміз,– деді әйелдер.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Демін ышқына алып, қатты күрсінген Темірбек далаға шығып, әркімдерден сұрау салып еді, Ботагөзді ешкім көрмеген екен. «Бойнаға неғып кетіп қалады?» деп ол, атына міне сала, барып сұрау салып еді, онда да жоқ.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    «Бұған не болды?» деп таңданған Темірбек, бараққа кеп тағы сұрау салып еді, барақ ішінде бір әйел мынадай сөзді айтты:
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Таң қараңғысында дәретке шығып сайға қарай бара жатыр ем, пар атты арбаға біреулер бір адамды басып салып, алып қашып кетті. Кім екенін білмедім. Сол болмаса.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    «Пар атты» дегенде, Темірбектің есіне қарсы жолыққан Бүркітбай мен Ерғазы түсті. «Олардың арбасында Ботагөз жоқ еді ғой?» деп ойлады ол.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Түске шейін сұрау салып, еш жерден Ботагөздің хабарын біле алмаған Темірбек Айбаланың сүйегін арбасына салды да, қайғы мен ыза араласқан қара түнекті кескінмен үйіне қайтты.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Жолшыбай оның көз алдынан елестеп кетпеген екі нәрсе: Ботагөз бен балтасы.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Балтасына оның тез жеткісі келді. Балта оған: Бурабайдың бойындағы бар орманды отайтын, бар тасты талқандайтын, сүйтіп Ботагөзді ұрлаған адам қайда жасырынса да таппай ,қоймайтын қару сықылды көрінді.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    «Балтама тез жетейін!»–деді ол, атын айдай түсіп.
   </span>
  </p>
  <p class="heading0" style="text-align:center;">
   <span style="font-family:Times_avs_space_New_avs_space_Roman;font-weight:bold;font-style:normal;">
    ҮШІНШІ ТАРАУ
   </span>
  </p>
  <p class="heading0" style="text-align:center;">
   <span style="font-family:Times_avs_space_New_avs_space_Roman;font-weight:bold;font-style:normal;">
    БАС КЕСКЕН БАЛТА
   </span>
  </p>
  <p class="heading0" style="text-align:center;">
   <span style="font-family:Times_avs_space_New_avs_space_Roman;font-weight:bold;font-style:normal;">
    1
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Ботагөзді құтқарып алғаннан кейін Амантай серіктерімен ақылдасты да, Меңіреу аталатын қалың қарағайдың жолдан алысырақ түкпіріне кіріп бекінді, азықтары – Итбайдың малы.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Бұл істің кімнен болғанын білген Итбай, уезге мәлімдеме жіберіп, уезд шаралар қолданып көріп еді, одан іс шығара алған жоқ. Қанша іздегенмен Амантайлар мекенің таптырған жоқ. Әбден кектесіп алғаннан кейін, Амантай тобы тығыла беруді қойып, көрініс беруге, топтанып Меңіреуден далаға шығып жүруге айналды. Қауіп пен қатерге ағайындасып алғаннан кейін: «бір түн жалынсын, Итбай сақ болсын, бауыздап кетем!» деп хабар айтты Амантай.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Бір күні күтпеген хабар сап ете қалды.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Уа, немене?!– десті Амантай тобы шуылдап.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Бір жаманат естіп келдім.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Не жаманат?
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Патша қазақтан солдат алатын бопты.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Оны қайдан естідің?
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Кеше урядник осы хабарды әкелген екен, бүгін ел іші шапқын.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Сенің кейде қулығың болушы еді. Абайла! Бұл ойыншық сөз емес!–деді Амантай хабаршыға.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Мені жауырын деп тұрмысың, не бала деп тұрмысың – деп хабаршы кейіді.– Бұндай сөзбен ойнайтын мен жынды ма?
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Неше жастағыны алады екен?
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – 19 бен 31-дің арасын алса керек.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Бұл бұйрық кімдікі екен?
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Қайдан білемін кімдікі екенін. Мен қасында отырып жаздырды деймісің?
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Ел неғып жатыр.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Не қылсын. Азан-қазан, у-шу. Қасқыр талаған қойдай үрей. Ерсілі-қарсылы шапқын.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Жігіттер «енді не істейміз?» дегендей, салбыраған бастарын көтеріп, Амантайға қарады.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Тағы да кісі жіберіп білдірейік,– деді Амантай, аз ойланып,– мүмкін өтірік қауесет боп, жұрт жәй дүрлігіп жүруі.
   </span>
  </p>
  <p class="heading0" style="text-align:center;">
   <span style="font-family:Times_avs_space_New_avs_space_Roman;font-weight:bold;font-style:normal;">
    2
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Орта атты желдіріп, шеткі атты шаптырып, Бурабай жақтан келетін қара жолдың шаңын аспанға шығарып, қатты келе жатқан пар атты Кошкин екенін Итбай алыстан болжады.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Бұл кезде Итбай ауылы Көксеңгірдің көк төбесінен өтіп, Сілейті өзені жақтағы кең жайлауға шыққан еді. Ол ара Бурабайдан суыт жүрген кісіге күн жарымдық жол болғанмен, соңғы бір айдың ішінде Кошкин ат ізін суытпай өте жиі келіп кететін. Келген сайын бір үлкен жаңалық хабар әкелетін.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Басқа күндерде келетін әдетіндей Кошкин: орта аттың барлық желісімен, және қамытын ауыз омыртқасына апара, арбаны күшін сала тартқан шеткі аттың барлық шабысымен, доғаға байлаған екі қоңыраудың тымық далада ызыңдап шіңгірлеген дауысымен, жолдың шаңын бұрқыратып отырып, үйдің түбіне екпінмен кеп тоқтай қалды.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Аман!– деді Кошкин Итбайға, қылышын сол қолымен ұстай, арбадан қарғып түсіп, кескіні күп-күрең боп.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Здрасти,– деді Итбай қолдасып.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Мен сізге өте тығыз бұйрық әкелдім.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Не бұйрық?
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Кіргесін айтам.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Болыстың кеңсесі Итбайдың отауында еді. Горбунов сонда аяқтағы қымызды анда-санда бір жұтып, столдың қасында қағаз жазып отырған.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Ә, Платон Трофимович!– деді Горбунов ұшып түрегеліп,– Қош келдіңіз, төрге шығыңыз!
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Мое почтение, Гавриил Гаврилович.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Сусаған шығарсыз?–деді Итбай, Кошкин Горбуновтың қасына отырып, ернін тамсанғасын,– қымыз ішесіз бе?
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Әкеліңіз!
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Үлкен сары аяқпен берген түнемел қымызды Кошкин аптыға бір-ақ жұтты да, маңдайынан бұрқ ете түскен терді саусағымен сыпырып, ұртын толтыра бір кекіріп алып, сумкасына қол сала бастады.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Ботагөзді Ерғазы мен Бүркітбайдан біреулер жолда тартып әкеткен хабарын естігеннен кейін, Итбай ол кісіні Амантайға жорып, уезге бұл туралы мәлімдеме жіберген. Уезд: «тез ұстап әкел!» деп Кошкинге бұйрық берген.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Ізіне біраз түскеннен кейін Кошкин Амантайды анықтаған. Бірақ ұстауға қолданған шаралары іске аспаған. Соңғы келіп кеткен жолы ол Амантайды не қылған күнде, серігімен қолға түсірем деп кеткен. Итбайдың Кошкиннен күтіп отырғаны осы хабар еді.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Не хабар бар Амантайдан? – деді Итбай, Кошкин түрген іргесінен самал соққан үйде, аздан кейін тері кеуіп демін алғасын.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Еш хабар жоқ. Таптырмайды. Қазақтар өтірік айтады. Жасырады иттер, көргеміз жоқ дейді. Қонып кетті деген үйге барып сұрасам да айтпайды. Но, енді ұрдым талайларын аузынан қанын ағызып! Сол маңдағы талай қазақтарды жауып та көрдім. Талайын ұрдым да. Айтпады, иттің балалары. Қазақтың бәрі подлец емес пе... Ғафу етіңіз!–деді Кошкин, Итбайдың көңіліне келіп қала ма деп,– сіздей жақсы қазақтарды айтпаймын. Жаман қазақтарды айтам.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Ояз не айтады?
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Мен уезге: «Меңіреудің қарағайын өртегеннен басқа жол жоқ!» дедім. Уезд «әуелі қазынаның көп ағашы күйеді, маңындағы ел күйеді» деп көнбеді. Мен: «Амантайдың шайкасы көбейіп, бірнеше жүзге жетті. Мылтықтары бар дейді. Егер де ол шайканы таратпаса, үкіметке қауіпті» дедім. Уезд ойланып-ойланып, кеше осында аттанарда: «осы жолы ұстай алмасақ күйдірейік» деді.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Дұрыс!–деді Итбай.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Урядник сумкасынан сургучпен печаттаған пакетті алып, Горбуновқа берді. Горбунов пакетті ашып оқыды. Жайшылықта дыбырлаңқырап тез сөйлейтін Горбунов қағаз оқығанда ерні ерніне жұқпай, ылғи «р» мен «л» дан құралған сөз сықылдандырып, түсініксіз ғып жіберетін еді. Сол әдетімен, қалың сары қағазға ірі қарыппен жазылған сөздерді Горбунов көзін қағазға тайғанақтатып отырып, өте тез оқып шықты да, «не түсіндің?» дегендей Итбайға көзінің астымен қарады.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Не екен?–деді Итбай.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Сез билесіз?–деді Горбунов, қазақ сөзін бұза сөйлеп,– усу согыс.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Ие, соғысты білем...
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Тыл білесіз?
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Не тіл?– деді Итбай «тыл» дегенді «хабар» екен деп түсініп.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Усу ору сөз «тыл»,– деді Горбунов.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Ол не деген сөз?
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Соғыс барады. Солдат соғысады. Солдат окоп қазады. Усу орус – тыл айтады.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    «Тылға» да, «окопқа» да Итбай түсінбегесін, Горбунов қағаз бен қарындаш алып, майданда нендей атпен аталатын орындар болатынын суретін салып отырып, біраздан кейін зорға деп түсіндірді. Содан кейін осы «тылға» қазақтан 19 бен 31-дін, арасы алынатынын айтты.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Алса береміз,– деді Итбай.– Патшаның бұйрығынан кім бас тартады?
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Әкелген жаңалықтарын Итбайға естірткеннен кейін, Горбуновпен біраз оңаша қалып сөйлесетін, урядниктің дағдысына үйренген Итбай:
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Менің, бір жұмысым бар еді. Сіз тынығыңыз,– деп шығып кетті.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Солдат алыну оқиғасы Итбайға оны толғандырарлық жаңа оқиға көрінген жоқ. Көкшетауда Кривоносов болыстардың жиылысын шақырып, соғысқа беретін көмектерін айтып таратқанда, Итбай сықылды сенімді болыстарды іркіп алып қалып, қазақтан солдат алынуға мүмкіндігі барын айтқан. Өзге болыс үндемегенде: «алса береміз,– деген Итбай,– елді мен бір күнде көндіріп берем».
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Болыста бөтен ой жоқ па?– деді урядник Горбуновқа, Итбай шыққаннан кейін. (Бұл сұрауды ол келген сайын беретін еді.)
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Жоқ. Бұл жақсы болыс. Қызметті адал істейді.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Енді дәурен сүреміз ғой!– деді Кошкин Горбуновқа жымия қарап.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Сүреміз!– деді Горбунов та жымиып, «сүреміздің» мағынасы «пара аламыз» екенін түсініп.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Адамның тізімі қайда?
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Сандықта.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Енді оған берік болыңыз. (Горбунов «неге»? дегендей Кошкинге телміре қарады). Ол список бізге енді «доходная касса», Гавриил Гавриилович! (Горбунов түсініп, басын изеді.) Әлде, менен олжаны қызғанасың ба?
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – О не дегеніңіз, Платон Трофимович, адам аз олжаны қызғанады. Осы елдің бар малы біздікі болғалы тұрғанда несін қызғанам! Сізге де, маған да жетеді.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Итбайдың ниеті тар, Гавриил Гавриилович. Дүниенің бар малын қолына берсе де ол азсынады. Олжаның бәрін оның өзі алғысы келер. Оған көнбеңіз.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Неге көнем? Тізім менде.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Но, енді, байимыз, Гавриил Гавриилович.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Да, байимыз, Платон Трофимович!..
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Ол екеуі адам тізімін алдарына алып, ұзақ күбірге кетті...
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    25 июнь жарлығымен бірге әкелген Кошкиннің бір пакетінде, уездный начальник Кривоносов Итбайға толық нұсқау алу үшін «Қотыркөл қаласындағы приставқа барыңыз» деп бұйырған еді. Сол бұйрықты орындауға Итбай қасына Горбунов пен бірнеше ауылнайды ертіп, тығыз түрде түнделетіп жүріп кетіп, Қотыркөл қаласында 4–5 күн кідіргендіктен, Итбайды іздеп келгендер орнын сипап қалды.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    «Сандықтың аузын аша бер, әке!» деген еді Итбай Байсақалға, Қотыркөлге аттанарда.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    «Неге, шырағым?»
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    «Ақша түседі»...
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    «Неден, шырағым?»
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    «Жұрттан».
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    «Не ақша?»
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    «Баласын қалдырам десем, ақша түгіл кеудесіндегі жанын берер...»
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Сауда-саттыққа араласпағанмен, ақшаның сандығы Байсақалда болатын еді. Ақшаның жүзін ыстық көретін Байсақал, саудаға жұмсаған адамдар сапар шегіп қайтып келгесін есеп сұрап, қанша пайда, қанша залал болғанын біліп отыратын еді. Алым-салықтан, парадан ақша түссе – Байсақал тіпті қуанатын. Соғыс басталғаннан бері елден жиналған шығындардың біразын Итбай өз қалтасына басқаннан Байсақал дәндеп, баласы бір жаққа барып :келсе, не ауылнайлар кеп есеп берсе, «қалтаға қанша түсетін болды?» деп сұрайтын еді. Мына соңғы хабар Байсақалды тіпті қуантып:
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    «Егер,– деді баласына,– реті келсе елдің көбін босатып алып қалсаң қайтеді? Содан кейін малын кім аяйды дейсің?»
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Итбайдың Қотыркөл қаласына кеткен хабарын естігенмен, келуін күтіп ошарылып жатып алған топты Байсақал жылы қабақпен қарсы алып, солдат алуға өзінің де жаны ашығансып, жыландай жылмаңдады.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    «Итбайжан да қысылып кетті-ау, айналайын!–деді ол жұртқа,– қайтсін қарғам!.. Ел үшін туған бала еді. Халыққа қиын болды деп қан жылап кетті. Қолынан келсе аяр жаны жоқ. Жұртым үшін оққа байласа разымын, шамам келгенше бермеуге тырысам деп кетті. Құдай не жон берерін кім білсін?»
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Байсақалдың бұл сөзіне нанар-нанбасын білмеген жұрттың біразы, «құрғақ аяққа бата жүрмейді» дегенді ескеріп, Байсақалға туралап айтуға бата алмай, Елікбайға сөйлесіп, сыпайылауды қойып турасын айтты.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    «Осы жұмысымды ағаңа орындатып, баламның жасын солдат жасынан не кем, не артық қып жаздыр да, сұрағаныңды ал!» десті сөйлескендер.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Елікбай ашық айтқан өтінішке ашық жауап беріп, ат сататын адамдай ашық саудаға кірісті.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    «Не бересің?»–деді ол тура.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    «Не сұрайсың?»
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Бірер адаммен саудаласқаннан кейін Елікбай «бір кісінің жасын түзеуге жүз сом» деген «таксы» шығарды. Пара беретін кісі келісуін оңаша келіскенмен, неше сом беретінін басқалардан жасырған жоқ.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    «Жүз сом бересі болып ем, біразы жетпей тұр, ертең тауып берем, бере тұршы!» деп біреуден біреу ақша сұрау – екінің бірінде болды.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Ақшасы үйінде қалғандар, кісіден сұрап ала алмайтын болған соң, «жүз сом алады» дегенді сырттан естіп, аулына шапқын жіберіп алдыртты.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Елікбайдың саудасы осылай .қызып жатқан кезде Итбай мен ауылнайлар келді.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Уа, не болды?– десті анталаған жұрт, амандық-саулықты қойып, Итбайға арбадан түсуге мұрша бермей.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Не болсын. Құдай ұрды. Ұлыған қасқыр жемей қоя ма? Алатын болды.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Сен не дедің?
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – «Бермеймін!» деп таластым. Бірақ ұлық оған көне ме. Өзімді жазаға тартамын деп, бір күн жауып қойып зәремді ұшырды.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Сонымен көніп келдің бе?
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Көнгем жоқ.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Оның жақсы болған екен.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – «Жұрт үшін өлсем разымын, мен қол қойып, солдат берем дей алмаймын!» деп қасарып отырып алып ем пристав: «Итбай көнбей жатыр деп, оязға кісі шаптырып, ояздан: «орнынан түсірсін» деген бұйрық келді. Бақ елден қымбат па, түссем түсейін дедім.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    «Алда садағаң кетейін, ел үшін туған ерім-ай!» деп біреулер жылап жіберді.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Орныңа кім болды?– деді біреулер.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Елікбайды қойды.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Қай Елікбайды?
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Білмей тұрсың ба, қай Елікбай екенін?– десті біреулер күңкілдеп,– інісі! Бәрібір емес пе, екеуінің арасында қандай айырма бар? Мынау қулықпен қойылған екен.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    «Не қулық болсын? десті біреулер,– інісін оққа байлап, өзі аман қалғанда бұған не пайда түседі?»
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    «Елікбай да болмайды, екеуміз бір әкеден туған бір кісіміз деп ем,– деді Итбай күрсінген боп,– кәнделетің сол Елікбай, одан басқаны заң көтермейді!» деп болмады.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Елікбайға сөйлесіп пара беріп қойғандар «тілегіміз болды» дегендей жадырай бастады. Бірақ көпшіліктің түсі суық.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Елге тез жетейін деп қатты жүріп түтігіп өліп кете жаздадым, таңдайым қатып тұр, қалғанын сусындап алып айтайын,– деп Итбай арбадан түсіп отауына кіріп еді, жұрт бірге кірді.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Далада жолыққанда да, үйге кіргенде де Итбайдың көзі ауылын қоршаған адамдардың қайдан екенін, кім екенін білу болды. Ол өз қол астындағы елдің еркек атаулысын түгел танитын. Тыста да, іште де Итбайдың көзіне ұшыраған адамдар ауыл-ауылдың атқа мінерлері, бірлі-жарымды болмаса, ішінде момын шаруадан кісі жоқ.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    «Ауыл-ауылдың басты адамдарына жасырып айтын,- дар,– деген еді Итбай, приставтың тапсыруымен Қотыркөлге еріп барған ауылнайларға,– олардың балаларын сылтау тауып алып қалам. Не тізімдегі жасын бұздырам, не осы маңдағы жеңіл жұмысқа қалдырам. Олар көтерілген елді басуға себеп болсын. Қарулы күшке қарсы тұрып қырылмайық, сұраған солдатын берейік дегенді айтсын».
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Итбай сусындауға кіргенде, үйге сыймайтын болғасын, ошарылып далада қалған өз елінің атқа мінерлеріне, ауылнайлар Итбайдың сөзін оңашалап айтты. Біразы бұл сөзге сенді, біразы сенбеді. Бірақ сүтке құйған іркіттей «балаң қалады» деген сөз болыстың ауылына бір ауызды боп келген атқа мінерлердің арасын ыдыратты, дуылдаған айқай бәсеңсіді. «Жұрт қан жылағанда біз қуанғанмен не болады?» деп ренжіген бірен-саран ел қамын қайғыратындар болмаса, көпшіліктің ширатылған жібі босады, шідер үзгендей асаусыған мінезін баяулатты.
   </span>
  </p>
  <p class="heading0" style="text-align:center;">
   <span style="font-family:Times_avs_space_New_avs_space_Roman;font-weight:bold;font-style:normal;">
    3
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Омбыдағы санақ комиссиясына арыз беріп, Асқардың Итбай болысын таңдап алған себебі – Ботагөзді іздеп табу еді. Оңашада қиылып сұраған соң, Асқарға Бүркітбай Ботагөз жайын айтты. Бірақ, Бүркітбайдың сөзіне нанар-нанбасын білмеген ол, «Бурабайда жұмысым бар еді» дегенді сылтау ғып, қасындағы санақшы серіктерінен рұқсат алып, заводқа анықтауға кетті.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Асқар заводта Сағитты кездестірді. Сағитқа жолыққанша, оған Балтабек үй ішінін, хал-жайын завод халқы біле тұра айтпады, «пәлесіне қалармыз, білмейміз деп құтылайық» десті олар.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Сағит соқтауылдай жігіт боп қалған екен, үш жылдан бері заводта учетчик боп қызмет атқарады екен. Балтабектің үй ішіне кездескен бақытсыздықты барлық себебімен Сағит Асқардың қолына қондырды. Ботагөздің осы күні Амантай қолында екенін де Сағит біледі екен.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Алғашқысына күйінген, ал Ботагөздің Амантай қолына түсуіне сүйінген Асқар, енді Амантайды іздемек болды. Санақ жұмысына Асқармен бірге Итбайдың баласы Сарыбас та шыққан еді. Заводтан қызметіне қайтқан Асқар Итбайдың айуандығын баласына айтып еді, Сарыбас оның кекті сөзін күле тыңдады. Екеуі қатты сөзге кеп, араздасып, қызметті бөлініп атқарысты.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Қиянаттарын айтып, Асқар Итбайдың үстінен жоғарғы ұлыққа арыз жолдады.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    «Ел арасына, үкіметке қарсы пікір таратады» деп, жоғарғы ұлыққа Асқардың үстінен Сарыбас та арыз айдап, оны бұл арадан кетіруді өтінді.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Елдің басындағы ауыр халді көріп, жаны азаптана қайғырып жүрген Асқардың құлағына, қазақ даласын тітіреткен хабар – июнь жарлығы шалынды.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Ешбір газет-журналсыз, кітапсыз, пікір алысатын оқыған адамсыз, жазы-қысы мал бағып көшіп жүрген надан елдің ортасында үш жылдай тұрған Асқар біліміне білім қосу түгіл, білгенінен айрылып қарайып қалған.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    1913 жылы Петербургте жандармерияның қолына түскелі ол, содан бері Россияда болып жатқан саяси халдің бәрінен саңырау.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Тұтқын болардың алдында, Смирнов пен Булатов арқылы қолына түсіріп, Петербургте оқыған саяси кітаптары, әсіресе, Ленин мен Сталиннің еңбектері оның есінде. Сол кітаптардан ол қазіргі қоғамда қанаушы, қаналушы екі тап барын, қанаушы тапты жоймай, қаналушы тапқа өмір жоғын түсінген. Қанаушы тапты жою үшін революция қажет екенін, ол революцияны пролетариат бастауға тиісті екенін Асқар сол оқыған кітаптарынан көрген. Осы революцияда, еңбекші шаруалар да зор күш екенін, пролетариат оны көмекші күш қып пайдаланатынын да ол біледі.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Міне, қазір, қазақ даласы толқындана бастады. Бұл толқынның сыртқы себебі, майданға жігіт сұрау болғанмен, ішкі себебі тереңде жатыр.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Қазақ даласында да бірі қанап, бірі қаналып отырған екі тап бар. Шоқан Уәлихановтың бір еңбегінде Асқардың оқығанында: даладағы қанау – қанаудың ең мейірімсіз түрі.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Мысалды алыстан емес, жақыннан-ақ, Итбайдың маңайынан-ақ табуға болады. Ботагөздің үйі, еңбекші семья еді, сол семьяны Итбай не халге ұшыратты!.. Оның жазығы не еді, осы еңбекші семьяның? Осы семьяға Итбай қолданған айуандықтан артық айуандық бола ма?.. Жалғыз осы семья ғана ма, бұндай қорлық көрген?.. Даланың барлық кедейінің халі осы емес пе?.. Уәлиханов айтқандай, мәдениетті елде де еңбекші тап қаналғанмен, онда адамның элементарлық правосын қорғайтын заң-закон бар, мемлекеттік тәртіп бар, далада ол да жоқ. Итбай сияқты жыртқыштар ойына келгенін істесе, оған «ай» дер әже, «қой» дер қожа жоқ.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Сондай қыспақта отырған даланын, еңбекшілері сіреңке тиюін ғана күтіп тұрған қу шөп сияқты. Сол қу шөпке сіреңке міне, енді тиді ол – майданға жігіт алу.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Жігіт алу заңы бүкіл қазаққа бірдей шыққанмен, іске асуға келгенде, ауыртпалықтың бәрі еңбекші көпшілікке түсетіні Асқарға мәлім. Бұрынғы ауыртпалыққа мына ауыртпалық қосылған соң, халықтың жұқарған шыдамы, әрине, жыртылады.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Оның арты – көтеріліс.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Көтеріліс!..
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Халық сөз жоқ көтеріледі!
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Содан кейін?..
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Қайда барады ол көтеріліп?.. Күші қанша оның? Кім бастайды оны? Ұраны не?
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Бұл сұраулардың біреуіне де ойы тоқырарлық жауап таба алмаған Асқар, «әуелі көтерілістің бетін байқап ап, содан кейін ойланайын, «аржағын» деп шешті.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Оның құлағына, «Меңіреуде» жасырынып жүрген Амантайдың маңайына ереуілші жігіттер топтала бастағаны шалынды. Амантай тобын тауып ап, ақылдасу ниетімен Асқар «Көкшетауға барып уездный начальникке жолығам» дегенді сылтау ғып, «Амантайды табам» деген біреуді божаққа ап, пар атпен жүріп кетті.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Асқар аттанған түн: аспанды қалың бұлт жапқан, желі ышқына соққан дауылды түн еді. «Күн жауа ма?» деп қауіптенсе де, оқиға ұласып баратқансын Асқар күннің ашылуын күтпеді.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    ...Түн. Көзге түртсе көрінбейтін қараңғы. Арбаның алдында отырған божақ зорға көрінеді. Жел қарсы. Жолаушының жолын бөгегісі келгендей, минут сайын дауыл күшейген тәрізденеді. Жел ме? Аттың жал-құйрығы ма? Жылан ба? Әйтеуір, бірдемелер айнала ысылдайды. Ысылдаған леп, адамның барлық тамырларына суық көлбақа соқтыққандай жиіркенішті тиіп, түршіккен тұлабойы шымырлайды. Жарық дүние енді қайтып оралмастай болады. Қараңғы түнге сүңгіген ат, түнге емес, көрге сүңгіп бара жатқан сықылды көрінді. «Не деген қорқыныш!..»
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Жөкей көлінің солтүстік жақ қабағында «Аюлы» дейтін бір кішкене таусымақ бар. Сол таусымақ пен көлдің арасынан өткенде, біразға шейін жолдын, екі ,жақ шетіне сирегірек ескен қарағай жарысып отырып барып қалады. Осы қарағайға кіргенде Асқардың үрейі тіпті ұшты. Оған қарағай атаулының бәрі аңдып тұрған жаудай елестеді. Асқардың үрейленгені сондай: егер біреу жолдың езуінде «һап!» десе, жаны шығып кететіндей көрінді. Денесі, аяқ-қолы мұздады. Денесінде жан қалмай жаны аузына жиналып, егер жұмған ернін ашса, өліп кететіндей көрінді. «Не деген қорқыныш!..»
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Өлдім!..– деді бір кезде божы ұстап отырған атшы, жан дауысы шығып.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Асқардың дыбыс естігенде жаным шығып кетер дегені бекер екен.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Не болды?–дегенше болған жоқ, басына бір зілдей ауыр нәрсе сарт ете түсті. Жасқанып, еңкейген Асқардың беліне зілдей ауыр, қылыштай өткір нәрсе тағы да сарт ете түскенде, белі үзіліп кеткендей көрінді. Ол есінен танып қалды. Бұл не екенін, одан әрі не болғанын ол білген жоқ. Шала-шарпы есі бар оның құлағына қою қараңғылықтан естілген үн:
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    «Алып жүр иттерді! К,осқа апарып өлтірейік!»
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Аздан кейін есін жинаңқыраған Асқардың сезгені: жеккен аттарын салт біреулер жетектеген, біреулер жеккен атты екі жағынан да қабырғалап сойып келеді. Жолсыз жермен шапқандығынан доңғалақтың табаны анда-санда жерге бір-ақ тиеді. Арба секірген кезде, үстіндегілер түсіп қала жаздайды.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Біраздан кейін Асқар есін жинады да, арбадан басын көтерді. Беті дымқостанған, қолымен сипап еді, желімденген бірдеме қолына тигесін «ә, басымның қаны екен ғой» деп жорыды ол. Төбесін сипап көріп еді, басына біреу артық бір бас жамағандай, қос жұдырықтай боп ісіп кеткен, қол тигізбейді. «Арқам не болды екен?» деп қол апарайын деп еді, қолы жақындай алмады. Удай ашып, ешнәрсе тигізгісі келмей тітіркеніп тұрған бір арқа. «Не пәле болды? !»
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    «Маңайымда не бар екен?» деген оймен шапқынмен келе жатқан арбаның екі жағына қарап еді, қатарласа екі салт шауып келеді екен. Аттардың да екі жағынан жарыса шапқан екі кісі. Арбаның артында да аттың дүбірі естіледі.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Мына бір неме басын көтерді, арбадан түсе қашпасын?!–деді салттың біреуі.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Тапсырып жіберсейші бірді, тырп ете алмайтын ғып!– деді екінші.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    «Тағы да ұрады екен?» деп Асқардың зәресі ұшып кетті.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Уа, қайтесін соны ұра беріп?– деді біреуі,– қолыңды ауыртып! Қосқа апарайық. Содан кейін бір жөні болар.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Жол тосқан кім екенін, не хал болғанын біле алмаған Асқар, белі мен басының ісігі сыздап, қиналып отыр еді, қалын, қарағайдың арасынан көзіне жылтыраған оттың жарығы шалынды. «Бұл не?»
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Көп кешікпей жылтыраған отқа жақындады. От әр жерде лаулап жанып жатыр. Оттардың қасында қостар, ереуілдеген адамдар.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Уа, бұларың кім?– десті ереуілдегендер.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Кім екенін өзіміз де білмейміз, әйтеуір, жақсылыққа жүрген адам емес. Жүрісі суыт. Түнделетіп қалаға тартып барады екен, әкеңнің аузын... Құдай қолға түсірді. Бәлемнің сазайын да бердік.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Жан-жағына қараған Асқарға қалын, қарағайдан адам кәп сықылданды.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Сұрайықшы әзінен, кім екен?– десті арбаны қоршаған топтан біреулер,– уа кімсің, әй?
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Санақшымын,– деген сөз түсіп кетті, қорыққанынан тісі тісіне тимей сақылдап, денесі қалшылдаған Асқардың аузына.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Солдат алардың алдында әдейі жігіттердің есебін алуға Омбыдан шыққан қазақтар бар деп еді. Солар екен ғой!– десті жұрт дуылдап.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Олар болса, иттерді теріс қаратып бауыздау керек!– десті топ.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Бауыздап, қолыңды қандандырып қайтесің,– десті біреулер,– қылғындырып мойнынан ағашқа аса қою керек...
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Не бар, ендеше, тұратын?–деген дауыс ду еткенде, әлдекімдер Асқарды арбадан жұлып та алды. Денесінің әр тұсынан жабысқан қолдар оны жан-жаққа кергілеп көтере жөнелгенде, «енді өлдім» деп ойлаған ол:
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Оу, жұрт, мен Асқар Досановпын... учитель... Итбай аулындағы!..– деді үрейлі бар даусымен.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Асқар?!. Босатыңдар?..–деген әйел даусы сап ете қалды Асқардың құлағына... Ботагөз даусы сияқтанып кетті...
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Босат, босат!..– деп әйел қалын, топты кимелеп жақындай берді, топ жарылып жол бере берді...
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Жол бергенмен, босата қоймаған топтың қолынан Асқарды «босат, босат!» деген ентіккен ащы үнді әйел жұлып алды... Асқар талықсып кетті...
   </span>
  </p>
  <p class="heading0" style="text-align:center;">
   <span style="font-family:Times_avs_space_New_avs_space_Roman;font-weight:bold;font-style:normal;">
    4
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Долырып ісіп кеткен көзін ол сығырайтып әрең ашса, таң сібірлеп келеді екен. Аспанды қоршаған қалың бұлт жөңкіле көшкен бетінде аздап сіркірейді... Төңірегіне көз тіксе, тұнжыраған қалың жұрт... Бәрі де ояу, бірақ бәрінде қимыл бар да, дыбыс жоқ!.. Өз жанына енді қараса, тұнжыраған қалың топтың бірі боп, буынып-түйінген бір жас адам отыр!..
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Ботагөз сияқтанып кетті бұл адам Асқарға... «Бота!..» деген сөз оның аузынан шыққанша, ісік жапқан көз сызығымен жас та төгіліп кетті...
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Я, Асқар, мен Ботаң!– деген әйел даусы ширақ, жинақы шықты. Әлдекім Асқардың іскен жасты көзін жұмсақ орамалмен сүртті... Ол көзін сығырайта тағы ашты... көзін сүртіп отырған Ботагөз!..
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Есін аздап жинаған Асқар, жоғалған Ботагөздің ойда жоқта табылуына емес, оның сұрланған жинақы кескінін бұзбай сақтауына қайран қалды...
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Сүйемелдесумен әрең көтерген денесін Асқар шамалап көрсе, түндегі таяқтан күп боп ісіп кеткен... Бет-ауыз да, бас та сондай, жалқылдаған ісік...
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Оның кім екенін білген қалың топтан әркімдер «обал болған екен!..», «бұны қайтеміз...», «ісік ішіне түсіп кетпесін...», «емдеу керек!..» деген сияқты мүсіркеу сөздер айта бастап еді:
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Оу, жұрт!–деді Асқар, бар күшін жинап,– ешкім де айыпты емес бұған. Айыпты біреу-ақ, ол – патша!..
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Рас!–деп, ду ете түсті топ...
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Бір кісінің жарасы түк те етпейді,– деді Асқар,– ол не жазылар, не өлер, одан құритын дүние жоқ. Мәселе мұнда, көптің жарасында – сол жараны жазуда!.. Ауыр ойдан ба, ауыр ісіктен бе,– Асқардың дыңылдаған басы айналып, көзі қарауытып кетті...
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Су!.. Су!..– десті, оның талықсып бара жатқанын көрген жұрт...
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Асқар енді көзін ашса, кішірек шөп күркенің ішінде жатыр. Мезгіл күндіз... Басын әлдекім шүберекпен шандып байлап тастапты, қасында Ботагөз отыр. Бұл жолы оның сөзі ширақ шықты:
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Бота!–деді ол.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Әу, Асқар!– деді Ботагөз өңін әлі де қалпында сақтап, демін ғана ауыр ап.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Аздан кейін білсе, осы топта жүрген орыс фельдшері Асқардың басындағы, денесіндегі таяқтан түскен ісікке ем жасап, байлапты. Түнде бұл топта жоқ Амантай, жолаушылаудан жаңа ғана кепті. Аз сөзбен ғана айрылғаннан бергі өткен-кеткенін түсіндірген Ботагөздің қазіргі өз жайы – осы қалың, топтың штабында хатшылық екен. Асқар да жайын Ботагөзге қысқаша ғана айтып, Амантайға тез жолықтыруын өтінді.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Шөліркеп қалған Асқар сусындағанша, Амантай келіп те үлгерді. Жалпы жобасы сақталғанмен, оның киім киюі де, бет бейнесі де, соз әлпеті де бұрынғы Амантай емес. Қазір ол бұрынғыдай олпы-солпы қазақ киімінде емес, орысша ықшам киініп, тас-түйін боп буынып алған!.. Қазір онда бұрынғыдай қаудиған қалың ұзын сақал жоқ. Қарабурыл тартқан сақалын ықшамдай кесіп, иегіне бір-ақ тұтам ғып қойыпты. Соз әлпеті тіпті ықшам,– өзі аз сөйлейді. Асқарды көбірек сөйлетеді, аз сөзінің көпшілігі – Асқарды сынай берген сұрақтар, сонысына қарағанда, әуелі қандай ойлы адам екенін біліп алғысы кеп отыр. Оның бұл сыны төрт-бес күнге созылды. Оған дейін Асқардың жарасы да жеңіліп, басының, денесінің ісігі қайта бастады. Жұрттың қимылына, сөзіне қараса, тасуға беттеген өзендей жоғары көтеріліп келеді, көтеріліп келеді... Тасымай қояр түрі жоқ оның... Бірақ қайда ақтарылады тасыса?–Оны білер бұл топта ешкім жоқ... Бұлдыр болса да, бұл топтан болашағын болжайтын Амантай ғана сияқты.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Сібірде айдауда жүріп орыс большевиктерімен танысқанын Асқардан ол сырласа келе жасырған жоқ. Патша үкіметінен оның тірегі – байлардан құтылмай, еңбекші көпшілікке жарық жоғын, жолыққан большевиктері Амантайға берік ұғындырыпты. Патшаны құлатуда ең зор күш – орыс халқы екенін де Амантай жақсы ұғыпты. Бірақ, сол ұлы күш қашан, қалай көтерілетінін, сауатсыз Амантай шамалай алмайды екен.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Соңғы үш жылдың ішінде айдауда боп, бар өмірін қаладан алыс көшпелі елдің ішінде өткізген Асқар да Амантайға түйін боп жүрген мәселенің жауабын тауып бере алмады.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Осы арада Петька Грозаның аты кеп шықты. Ботагөздің айтуынша, ол баяғы Андрей Кулаковтың үйінде жүретін батырақ – Антон екен. Жүріп жатқан соғыс алдында ол солдатқа алынады да, Ботагөздің айтуынша «майданда большевик боп, ел арасында саяси жұмыс жүргізу үшін қашып келеді».
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Қазір көрсең танымайсың оны,– дейді Ботагөз Асқарға,– қазір ол ой-санасы өскен дыңдай ақылды адам. Амантай тобын басқаруда көп еңбек сіңіре бастаған Гроза жуырда ғана сәтсіздікке ұшырап, бір провакатор оны полицияның қолына алдап түсіріпті. Амантай бұған қатты қайғырады екен. Мына топта темір ұстасы Сенька, фельдшер Потапов Ягор және бірнеше орыс солдаты бар, екі-үш татар солдаты бар, бірақ олардың Гроза мөлшерінде айтар ақылы жоқ.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Ботагөздің өз жайы да Асқарға бұрын көргенінен әлдеқайда ерекше сияқтанды. Бойы да, ойы да еркін ержеткен сияқтанды Асқарға. Мына топта, Гроза жүргізген саяси үгітті одан терең ұққан кісі жоқ тәрізді. Онысы Асқарға заңды да көрінді. Жобасын байқаса, ауыр азаптың ішінде күн кеше жүре Ботагөз көп кітап оқып, білімін тереңдетіп алыпты. Бірақ Грозаны көргенше оның оқығаны әрқилы жазылған романдар екен. Аз күн серік болғанда, Гроза оның басына бірталай саяси ой құйып тастапты, ол ойды Ботагөздің әрі жас, әрі зирек миы оқыған, саналы көзбен қабылдапты. Соз түріне қарап, Асқар оны саяси көзқарас жағынан өзінен де жоғары қойды,– идеясы ашық, саналы большевичка есептеді.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Көп кеңестің түйіні бір ғана сұрауға кеп тоқталды: «не істеу керек?» Қазақ қана көтеріліп патшаны түсіре алмайтынына көтерілген топты бастаушылардың көзі жететін сияқты. Грозадан, Амантайдан, Ботагөзден, олардан кейін Асқардан естулерінше, патшаны түсіруге орыс халқының ғана әлі келеді, «бірақ қашан?»
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    «Ендігі ақылшымыз осы» дегендей төне қараған көп көздің, бұл сұрауына Асқардың берген жауабы – «бері салғанда Қызылжар мен Омбы ғана, әрі салғанда Петроград қана бере алады бұл сұраудың жауабын!»
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Амантай боп, көпшілік боп, Асқардан тез арада, Қызылжарға, одан асса Омбыға, тіпті болмаса Петроградқа барып, ақыл алып қайтуын өтінді. Асқар жүрмек болды.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Ақыл осыған құйылғаннан кейін Амантай, қасында Асқар мен Ботагөзді ғана қалдырып, өзгелерді таратты.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Ал, балалар,– деді ол, оңаша қалғаннан кейін,– кең отырып айтатын сөздің тынысын мына қыспақ заман тарылтып тастады. Келте қайырды деп кіналай көрмеңдер, қарақтарым!.. «Ұлы сөзде ұяттық жоқ» депті аталарымыз: ұялсам да айтайын, көп уақыт аңсап көріскен екеуіңе мен бата бергелі отырмын.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Күн қатып қуқылданып жүрген Ботагөздің бетінде қан ойнап қызара қалды да, төмен қарай қойды.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Жөн сөз айтасыз, ағай,– деді Асқар.– Рақмет, аталық мейіріміңізге. Бірақ уақыт көтере ме бұл қуанышты ұсынысыңызды ?
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Бота бұл топта әйелден жалғыз,– деді Амантай,– және, ертең, жаман айтпай жақсы жоқ, арпалыс заман басталып кетсе, әйелге қиын да бола ма деймін...
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Нағашы ата,– деді Ботагөз ширақ үнмен киліге кетіп,– бұл сөзіңізге қосыла алмаймын мен!..
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Қай сөзіме, қарағым?–деді Амантай түсінбей.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Мұндай арпалыс шақта қару асынып, ерлердің қатарында майданға шыққан талай әйел бар. Мына Асқар балаңыз біледі: Франция деген елдің Жанна д’Арк деген батыр қызы болған, орыстың Надежда Дурова деген батыр қызы болған...
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Рас,– деді Асқар,– екеуі де арпалыс күндерде ерекше ерлік көрсетіп, ұлы екі елдің тарихында аттары мәңгі сақталған.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Олар мінген атқа мен міне алмаймын ба?– деді ол Асқарға қарап,– Олар асқан қаруды мен асына алмаймын ба?..
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Әрине, асына аласың,– деді Асқар.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Ендеше сөйтем мен!..
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Амантай үндемей қалды. Екі жас одан жауап күтті. Ескілік ұғым басынан түгел шығып болмаған Амантай, Ботагөз ерлік сөздің шетін шығарғанмен, әйелден жауынгер болады дегенге ұйып отырған жоқ. «Жаугершілікке қатынасса,– деп ойлап отыр ол,– Асқармен бірге қатынасар, әйтпесе, көп еркектің ішінде жалғыз қыз не бітіреді».
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Бұл ойын ол тіктеп айтпай, өз ырқына Ботагөзді еппен көндірмек болды.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Ол рас қой, Ботам,– деп бастады ол сөзін,– ел намысын жоқтасам десең, сені бетке кім қағады. Бұл топтан бір жола айырыл демеймін мен. Мына Асқармен бірге жолаушылап қайт дегелі отырмын. Бұл келмей қозғала қояр түріміз жоғын көріп отырсың. Жолда Ұлбергенге соғыңдар. Ол бейшара да сені бір көруге зар боп аңырап отыр дейді, өзі сырқат дейді...
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Топпен бірге болуға шын бекінген Ботагөздің жүйесін шешесінің аты аталуы бұзыңқырап кетті, көзіне жас кеп қалды. Шешесін ол аса аңсаулы еді, Ермоловқа алтын прискасында, Темірбектің қолында тұратынын естіген, сырқаттығын естімеген.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Шеше туралы оның ау-жайын байқап қалған Амантай сол пернесін баса түскісі кеп:
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Сөйт, шырағым,– деді Ботагөзге,– өлі-тіріңді біле алмай, өзегі талып жүрген бейшараның мауқын басып, көзіне көрініп кел. Одан әрі Асқарға ер, ерме – ерік өзіңде.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Осыған Ботагөзді көндірді де, екі жастың қосылуына ерік беріп, тілеулі жарқын жолға оларды ертеңіне қолынан аттандырды.
   </span>
  </p>
  <p class="heading0" style="text-align:center;">
   <span style="font-family:Times_avs_space_New_avs_space_Roman;font-weight:bold;font-style:normal;">
    5
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Қазіргі «Степняк» алтын заводының орнында революциядан бұрын шахтыдан шығарылған тау-тау сары балшықтардың арасында жүз шақты әр сайға бытырай салынған жермен-жексен кішкене үйлер болатын. Соның шеткерірек біреуі – Темірбектікі еді.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Іргесі қаланғаннан бергі осы кішкене жер үйдің ішінде Ұлбергеннің көзінен аққан жасын жинай берсе, үйге сыймай, төбесі ашық болса төгіліп кетер еді.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    «Төрт құлыным тірі болса – маған одан артық дәулеттің керегі не?» дейтін еді Ұлберген, басы аман күнде. Азамат балалары болғанмен, қысқа жіп күрмеуге келмей, ішімдік-киімдіктен кейде тарығып қалса да, Ұлберген ол тілегінен ешуақытта жаңылмайтын еді.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Кенжетай қолға түсуден бастап, Ұлбергеннің тиыштық ұясы бұзылды. Қайғы үстіне қайғы жамала берді. Кенжетай қайғысын ауырлап жүргенде, «көз ашып көрген қызығым» деп туған баласынан кем көрмейтін Айбала ауырды. Одан кейін, «тұлабойы тұңғышым» деп жақсы көретін Балтабек ұсталды. Одан кейін Айбаланың қайтыс болуымен, Ботагөздің жоғалу қайғысы қабаттасты.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Қайғының қара бұлты төбесінен төне басып, жан-жағын тұмандай торлаған Ұлбергеннің бар әлінен келгені көзінің жасы. Ол ояуында да жылады, ұйқысында да жылады, тұрса да жылады, отырса да жылады.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Басы аман кезде Ұлберген жайқындай ет-женді семіз кісі еді.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    «Осы несін жеп семіреді?» деп таңданатын еді біреулер. «Қайғысыз қара суға семіреді» деген. Ұлы-қызың түгел тұрса, сен де семірерсің,– дейтін еді біреулер.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Сол еттен, сол нұрлы кескіннен Ұлберген аз күнде айрылып, екі беті солып, қан жоқ, сел жоқ – сүзектен тұрған кісідей құп-қу, боп-боз болды да қалды.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Шешесінің бұл қайғысына ішінен еншілес болған Темірбек сыртқа сыр бермеді. Айбаланың сүйегін Бурабайдан алып келіп жерлегеннен кейін Ұлбергеннің:
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    «Ботагөзді ізде, сұрастыр, тап! Сенен басқа оны кім іздейді?» дегеніне қарамай, Темірбек шахтасына түсіп, жұмысын істей берді.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Бейпіл сөзді, баланы қарғауды білмейтін Ұлберген бір-екі рет қыңқылдағанмен, Темірбек қозғала қоймағасын, ішінен тынып, Ботагөз туралы мазалауын доғарды. «Жаман шірік неме!– деп сөкті көршілес жұмысшылар, Темірбектің бұл қылығын көріп – ынжық, жасық туған!.. Мұнда сүйек жоқ... намыс жоқ... аузын буған өгіз...» Темірбек жұмысқа ерте кетеді, кеш қайтады. Үйіне келсе шешесінің тым болмаса көңілін көтеріп кеңеспейді де, асын ішеді де, теріс қарап жатып қалады. Оның іштен таусылып жүргенін сезген Ұлберген, біраздан кейін «өзі қажып жүрген сорлыны қажытпайын» деп, ол кете жылағаннан, қашан жұмыстан келгенше жылайды да, оның келе жатқан дыбысын естіген соң көзін сүртіп, жылағанын сездірмейін деп, асын даярлай бастайды. Жылай-жылай әрі қызарып, әрі ісіп кеткен шешесінің көзіне Темірбектің көзі түссе өзегі өртенеді. Сонда да үндемейді. Темірбектің үйіне келе, қолы боста ермегі – балта қайрау. Заводтың дүкенінен сатып алған, темірі жұқа, жүзі жалпақ ақ балтаны ол ұйықтаса да басына жастап жатады да, тұрса жүзін бармағымен сипап көріп, ұстарадай қылпылдап тұрған балтаны күнде бір рет «мұқалып қалды ма» дегендей, қайрақпен сипап қояды.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    «Бұл балтаны қайтеді?» деп ойлайды Ұлберген.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Апа,– дейді ол күнде жұмысқа барарында,– балтаны қинамағайсың. Бірдеме шабамын деп ала көрме! Біреу сұраса берме!..
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Жаман балта бар ғой, қарағым,– дейді Ұлберген,– алмаймын. Кімге береді дейсің.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Осындай көңілсіз кештің біреуінде жұмыстан келген Темірбектің шайын бергелі Ұлберген қара көлеңке үйдің ішінде күйбеңдеп жүр еді, есік ашып екі кісі кіріп келгенде:
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Апа!– деген Ботагөздің даусы құлағына сап ете түсті.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    «Апа!» деген дауыс Ұлбергенге найзағайдың оғы сықылданып, бойының бар қуатын алып, Ұлберген қолына ұстаған шәшкенің сандықшасымен етпетінен түсе құлады. Шәшкелер қирап қалды.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Апа!– деді Ботагөз құлаған шешесінің басын сүйеп.– Мен ғой, апа!.. Ботаң!.. Қорықтың ба, апа!.. Есіңді жинашы, апа!..
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Басын көтергеннен кейін бетіне тақаған Ботагөздің ыстық лебі Ұлбергеннің әлсіреген денесіне жан беріп, талықсыған жүрегіне ыстық қан жүгіртіп бойын сергіткендей болды.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Сәулем, құлыным, Ботам!..– деді Ұлберген әлсіз дауыспен,– көзіңнен айналайын!.. Өзіңнен айналайын!.. Құлыным!..
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Есін жинаңқыраған Ұлберген «апалаған» және біреуге көз қырын салып еді – Асқар сықылданды.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Мынау, Асқаржан ба, жаным-ау!– деді Ұлберген көзін кеңірек ашып.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Ия, апа!..
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Қалқам-ау, денің сау ма?..
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Темірбекті әуелі күңгірт үйден абайламаған Асқар артынан көзі түсіп амандасты.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Тағдырдың дауылы әр жаққа ұшырған ұяның табысқан тату құстарының қуанышына ұзақ ортақтасуға Асқарда уақыт бар ма!..
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Ботагөзбен қосылуына Ұлбергеннен де ерік алған Асқар со күні жүрем дегенмен, ана рұқсат еткен жоқ. Және кетіп қалуға болмайтын да бір жағдай туды, ол жаңа қосылған жас жардың магниттей тартқан ыстық құшағы ғана емес, шектен шыға қуанудан ба, не денсаулығының кемдігінен бе,– Ұлберген Ботагөзді көргелі талықси берді. «Өліп кете ме» деп қорқыныш туды үй ішіне. Сондай жағдайда Ботагөз кете ала ма, ол кетпесе, Асқар кете ала ма!
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Ол күні қонған Асқар Ұлбергеннің халі ертеңіне де ауыр болған соң, «алаңдамаңдар, балалар, маған бола жолдан қалмаңдар!» деп ана қайталай рұқсат бергенмен, Қызылжардан оралғанша қала тұруға Ботагөзді көндірді де, ымырт жабыла аттанбақ болды. Асқар Ұлбергенмен қоштасып, тысқа беттегенде Ботагөз ере шықты. Олар босағадан аттай, Ұлберген де шықпақ боп, төсегінен қозғалып еді, денесін көтере алмады.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Жатсайшы, апа! Қайда барасың!– деді Темірбек.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Далаға! Сүйеп жіберші, Теміржан!
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Темірбек қолтығынан сүйеп әрең, тұрғызған Ұлберген тәлтіректеп басып, сыртқа жөнелді.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Ал, Бота!–деді Асқар тысқа шыға!–Қоштасамыз да енді, әзірше? (Ботагөз төмен қарап үндемеді.) Табыстырған тағдырға ризамын! Тек, лайымда, осылай қуанышпен көрісейік! Келші, мынандай тілеулі жолға аттанарда, құшағыма қысып қоштасайын!
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Екеуінің құшағына құшақтары, еріндеріне еріндері жабыса қалды.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Бұл бақытты құшақты көк жиектен аспанға көтеріле берген айдан басқа, адамзатта Ұлберген ғана көрді. Орта жастан асқанмен, Ұлбергеннің көзінің өткір нұры тайған жоқ еді. Тысқа шыға, есік алдында арбаның қасында құшақтары айқасқандардың кім екенін ол жазбай таныды. Ботагөз бен Асқардың арасындағы оқиғаны Ұлберген естіген еді. Олардың қосылуы Ұлбергеннің арманы еді. Сондықтан, көз алдында құшақтары айқасқан екі жасты көргенде:
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Жасаған!– деді Ұлберген айға телміре қолын жайып, ішінен бата оқып,– жасаған, бұл бақытты екі қарашығыма көпсіне көрме! Артынан ай, алдынан күн туғыза гөр!
   </span>
  </p>
  <p class="heading0" style="text-align:center;">
   <span style="font-family:Times_avs_space_New_avs_space_Roman;font-weight:bold;font-style:normal;">
    6
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Горбунов пен Елікбайды тізіммен Көкшетауға жіберіп, түнемел қымыздан қанып ішіп ұйқтап қалған Итбай біреудің «тұр» деген жағымсыз даусына елегізіп атып тұрса, шаңырақтан көрінген күн, түстен ауып барады екен. Оятқан Ерғазы. Сұры қашып кеткен. Дір-дір етеді.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Немене?– деді Итбай, былшықтанған көзін уқалап.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Жылқыбай келді. Жылқыны Амантай басқарған жігіттер талап, мініп кетіпті. Ат, айғыр, бие демесе керек. Асау, жуасына қарамайды дейді. Аяқ артуға жарайтындарынан түк тастамапты. Тай, құлындар бет-бетімен үркіп қаңғырып кетіпті.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Апыр-ай, не дейді?
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Шапқыншылардың беті осы жақта дейді...
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Не дейді?!–деді Итбай атып түрегеп.– Шақыршы Жылқыбайды! Бүркітбай қайда?..
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Ерғазы жүгіріп шығып Жылқыбай мен Бүркітбайды шақырып келді.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Беті жаман,– деді Жылқыбай,– бозқасқа айғырмен қуғыншыға шалдырмай кеттім. Осылай қарай қаптап келеді. Тез тығыл, мырза!..
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Бозқасқа осында ма?
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Осында.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Менің өз ерімді ерттей қойшы, онда?
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Қашып құтыла алмассың, мырза. Айнала тосқауыл!
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Енді қайтем?–деді Итбай абыржып, ішінен: «келеді деген солдаттар да кешікті-ау. Сарыбасқа не болды, тез әкелмей!»–деп өкініп.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Қайдан білейін... қараша үйлердің біреуіне жасырына тұрмасаң.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Бар ендеше, Сиқымның үйіне жүгір!.. Бүркітбай, сен де баршы! Мен кәзір барам...
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Жігіттердің жасын үстінен түзеген тізім – қағаз салатын шкафта еді. Түзелген тізімді жаңадан жазып, Горбунов Қотыркөл қаласына әкеткен. Үйде болса айрылып қалармыз деп ойлаған.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – «Қырсыққанда қымыран іриді» деген осы екен!– деді Итбай аузына құлып салған шкафтың кілтін таба алмай долданып.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Шкаф ашылмайтын болғасын, балтамен бұзайын деп жатыр еді:
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Ойбай, әке!– деді Ерғазы жүгіріп кіріп,– келіп қалды... Қаптап келеді...
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Итбай жүгіріп далаға шықса, адам емес, тау көшіп келе жатқан сықылды. Қою қара бұлттай боп аспанға көтерілген шаңнан адам көрінбейді.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Сиқымның үйін даярлатқан Жылқыбай қолын бұлғаған соң, Итбай өкпесін қолына ала жүгіріп барып, үш қанат қара құрым үйге сып беріп кіріп кетті.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Мына кебежеге түс!– деді Жылқыбай, айнала ұзын арқанмен шандыған бір жаман кебеженің қақпағын ашып,– үстіне бір құрымды жаба салайын.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Естілген аттың дүбірі төбесін тескендей болған Итбай алқынған қалпымен кебежеге кіре беріп, Бүркітбайға көзі түсіп еді, түсі сұп-суық, ызғар соғып тұрғандай екен. «Бұл қалай?» дегендей ойға түскен Итбай үлкен кебеженің ішіне бүктетіле жатқанда, Жылқыбай үстінен ескі құрым түндікті жаба салды.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Ішінен кәкір-шүкір, көр-жерін алмаған кебеже, сыртқы көлемі қомақты көрінгенмен, Итбайдың семіз денесіне тарлық істеді. Енеден шырылдап туа, Итбайдың өмірінде бұл бірінші көрген қорлығы еді.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    «А, құдай!– деді ол назаланып, денесі кебежеге сыймай, лыпылдап соққан жүрегі кеудесіне сыймай, тынысы тарылып,– бұдан да өлгенім жақсы екен. Мынау не қорлық!»
   </span>
  </p>
 </body>
</html>