<?xml version="1.0" encoding="utf-8"?>
<html xmlns="http://www.w3.org/1999/xhtml">
 <head>
  <title>
   Сабит Муканов. Ботагоз
  </title>
  <meta content="http://www.w3.org/1999/xhtml; charset=utf-8" http-equiv="Content-Type"/>
  <link href="stylesheet.css" rel="stylesheet" type="text/css"/>
  <style type="text/css">
  </style>
 </head>
 <body class="main">
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Қарағым-ай!– деп Ботагөзге ұмтылғанда...
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Кет, кәрі ит!–- деп милиционердің біреуі кеудеден түйіп жібергенде. Масаты шалқасынан түсіп, қолындағы Амантай ұшып кетті.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Мына бұзылғандар қайтеді, ойбай!– деп Масаты орнынан тұра, шыңғыртып ұрып жатқан Ботагөзді арашалауға тағы ұмтылды.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Кім бұзылған!– деп милиционердің біреуі наганын ұсынғанда, тілін ашулы саусақ тартып қап, наган гүрс етті. «Ах!» деген ышқынған дауыспен Масаты кеудесін алақанымен баса құлады.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Жерге ұшып түскен Амантай іле түрегеп, бақырып жылап, қамшыдан басын қорғаған шешесіне ұмтылып еді, милиционердің біреуі аяғымен қағып құлатып, басып кетті. Баланың жан дауысы шықты.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Үйдің іші азан-қазан, у-шу болды. Бірақ бұл шу адам баласының шуына ұқсаған жоқ. Ол шуды тыңдаған Алатайдың денесі түршігіп, тұла бойы шымыр-шымыр етті.
   </span>
  </p>
  <p class="heading0" style="text-align:center;">
   <span style="font-family:Times_avs_space_New_avs_space_Roman;font-weight:bold;font-style:normal;">
    5
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Бұл үйге жан адамды қатынастырма, ауылдан ешкім оғаш шықпасын, қашқанын ат. Ауылға келген адамды ұстап, қама!– деп милицияның бастығы бұйрық беріп, бір милиционерді Асан үйінің, есігінің алдына қойды да, біреуін атқа мінгізіп: «ауылды айналып жүр!» деп, өзге төртеуі! – Алатайды алып, Асан жатыр деген қосқа тартты.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Милицияшылардың келген хабарын Асан олар аулына бармай-ақ естіген еді.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Тығыл, тығыл!– деген еді Асанға, Алатай қосынан біреу жайдақ шауып келіп.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Неге?
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Жау келді. Сені іздеген милиция елге қаптап кетті. Біздің қосқа кеп, Алатайды шыныңды айтпадың деп сілесін қатыра ұрды. Түнде Байтөбет үйіне қонып шығыпты. Өздері мас. Сені көрсе... «тік атамыз» дейді. Біздің ауылға кетті.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Ойпыр-ай, онда, ауылға бүлік салады екен ғой. Ботагөз қолда қалды-ау!.. Ауылды әлекке ұшыратпай, барсам қайтеді?
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Қой!–десті, өзгелері шу ете түсіп,– көзге көрінбе. Жазым қылар. Қатын-қалашқа не істей қояр дейсің. Біраз ақылдасқаннан кейін Асан да, қасындағылар да тоғайға тығыла тұруды ұйғарды.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Ауылдағы бар естияр еркек жалғыз Байғазы шал,– деді Асан, тығылар алдында,– егер бізді таппай кетпейміз деп қонатын болса, сол үйге түсіру керек. Әйелдерді ауылға қайтарайық. Хабарды солардан айтайық. Жантас, сен үйімде арақ бар деп жүр ең ғой?..
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Қалаға апарып сатамын ба деген он бөтелке самогон бар еді.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Сен соны Байғазыға бер. Кешке милицияларды суарсын.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Неге, байғұс-ау!
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Келгесін олар тегін кетпейді. Мас қылып, түнде мылтығын сыпырып алып, арбаға көлденең таңып ағаш арасымен алысқа апарып тастау керек.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Онда жақсы бола ма?
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Бәрібір өлеміз. Одан да солай істейік те, қашан кеткенше жасырына тұрайық. Осы Есілдің тоғайы мен орманы бізді жасыруға жарайды.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Ұйғарғаның болсын!– деді Жантас.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Сөз осыған қойылғаннан кейін әйелдерді ауылға қайтарып, қасындағы жігіттерін жан-жақтағы ауылдардың дос-жар жігіттеріне: «Мынадай күн туып қалды, құлақтас болсын!» деп жіберіп, Асанның өзі, қостарының маңайындағы бір ойырылған құдықтың үстіне қою тал шыққан қуысына кіріп жатты.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Көп кешікпей милиционерлер келді де, Асанды табыңдар деп, шөпшілерді ұрып та, қорқытып та, қысып, одан дәнеңе өндіре алмаған соң, еркек атаулыны ауылға апарып тергеуге алып қайтты.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Ауылға қайтып кеп, қолдағы адамдарды таяқпен де, сөзбен де қорқытып милиционерлер шынын айтқыза алмай қойды. Ауылдың жеген таяғына ортақ болған Байғазы шал:
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Біздің үйге түсіп бір мал жеңдер! Сендерге кінә жоқ. Бұйрық солай. Тентекті тауып бермейін деген біз де жоқ. Қашып кетіп таптырмай отыр. Қатын-қалашқа жаны ашымайтын антұрған болды. Ауылды қысымға салып қоймас, өзі келер,– деп милиционерлерге жалынды.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Жарайды,– деді милиционерлер,– қонайық. Бірақ ертеңге шейін іздеген адам таптырмаса, бізге өкпелемеңдер, жақсылық күтпеңдер!
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Енді... оған амал қанша?
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Милиционерлер Асан үйінің есігіне құлып салып, бір шалды алдына отырғызып: «егер айрылып қалсаң, атыласың!»– деді.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Жантастың үйінен он бөтелке самогонды іңірде әкеп қойған Байғазы: «арақ бар» деуге бата алмай, білдірмей, қымызға қосып қана беріп отыр еді, соның өзіне қыза бастаған милиционерлер: «арақ бар ма, ақсақал?» деп өздері сұрады.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Байғазы кеп беруге батпай: «азғана бар еді» деп, әуелі екі шынысын шығарды. Оны көрген милиционерлер ет пісуге қарамай, нанды закуска қып, стаканды толтыра, бір-бірден қағып салды да, тағы сұрады.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Байғазы берген – екінші екі бөтелкені ішкесін, .аш өзекті арақ өртеп, уыты бойларына тез жайылып, олар мас боп сандырақтауға айналды.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Бұл кезде жан-жақтан жиналған он, он бес дос-жар жігітімен Асан ауылдың іргесіндегі жар қабақтың астында жатыр еді. Шешесінің атылып өлгенін ол естіген. Бұл хабарға сазарып сабырлық көрсеткеніне, қасындағы жігіттер оған разы болды. «Істің арты бұған айналған соң, – деді ол, – қасындағыларға, – қанды қанмен жумай, мен енді тынбаймын!» жанындай жақсы көретін ананың күйігі ішін өртеген Асан, сыртқа сыр бермей, милиционерлердің жәйін бала жіберіп білгізді.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Байғазы берген – үшінші екі бөтелкені ішкесін, олардың көбінің көзі бозарып, етке қарауға да әлі келмей, қылжиып қалды. Мастығымды білдірмейін деп тырысқан бір-екеуі – төртінші екі бөтелкеге, қазандағы еттен закуска алдырып жеп отырып, бөтелкелерін жартылап ішкенде – қосыла құлады.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Милиционерлер қылжиған хабарын алғасын: «әуел мылтықтарын тонайық» деп қасындағы жігіттермен Асан Байғазыныкіне келді де, мастықтан түк сезбеген олардың бар қаруын сыпырып қолға алды. Содан кейін ол үш-төрт жігітке мылтық беріп күзеттіріп қойды да, үйіне келді.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Масатының өлігінің қасында қараңғы үйде Амантайды құшақтап отырған Ботагөз, оның қасында құр сүлдесі ғана отырған Қалима,– үйге кірген Асанды танып, күңіренген зармен мұңдарын шақты. Бірақ сіріңке тұтатқан Асан, жылаған даусынан болмаса, кескінінен Ботагөзді де, Қалиманы да таныған жоқ. Ботагөздің бет-аузы көнектей ісік және сағалданған қанның жолақ-жолақ ізі. Сіріңкенің және біреуін шаққан Асан жарықты бетіне тосып, шешесіне қарап еді, демсіз жатыр екен. Жарасын көруге ол батпай, көзінің жасын төгіп-төгіп жіберді де, қолымен көзін сүртіп:
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Ал, жігіттер!–деді қасындағыларға,– маған да, менің үй-ішіме де бұл – оғын туралаған ажал екен. Енді қанды қанмен жуып, қашан күшімнен асқанда болмаса, мен қолға түспеймін.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Мен де сенімен бірге болам!– деді Алатай,– мені де сау қоймады. Байтөбет иттің сөзіне еріп, өзіме тілеп алған пәлем!
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Өткеннің керегі не. Маған кәзір серік керек!
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Екеуіңді жалғыз қаңғыртпаспыз,– деді жігіттер,– қысылтаяң күн туса, біз де ат тізгінін берерміз.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Оны көрерміз,– деді Асан,– маған сендер мына жұмысқа ақыл беріңдерші: милиционерлердің ісін көріп отырсыңдар. Бұлар әлі де тегін кетпейді. Не мені ұстап беріп құтыласыңдар, болмаса, мен үшін ездерің елуге бейіл боласыңдар. Екінің бірі. Мені ұстап берем десеңдер, айтыңдар! Сендерді әлекке ұшыратпай ертең өзім-ақ қолдарына түсейін.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Оны айта көрме!
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Ендеше, сендер де өлмеңдер!
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – «Қайда барса да қорқыттың көрі» болатын болса,– деді біреулер,– осылардың өзін жоқ қып жіберіп, пәлесін бір жола көріп алсақ қайтеді?
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Асанның да айтайын деген сөзі осы еді. Бірақ ол өзгенің пікірін күтіп, «жарайды» дей қойған жоқ.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Бір дәндеп алғансын бұлар елге кіжіңдейді де тұрады,– десті көпшілік.– Күнде өлгенше, бір-ақ өлейік. «Көргем жоқ, білгем жоқ!» қылып көздерін жояйық.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Сөз осыған құйылса,– деді Асан,– мен де соны мақұлдаймын. Мені ұстап бер, берме – бәрібір бұлар бұл елдің басынан әңгі таяқты айырмайды. Бірақ ұжым болайық. Ауызға сақ болайық!
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Қайда жоғалтамыз?– деген сұрауға, Асан жауапты тез берді.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Есілге ағызамыз.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Шығып қап пәле болмай ма?
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Тас байлаймыз.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Алаштың жендеттеріне жігіттердің кескен жазасы сол түні орындалды...
   </span>
  </p>
  <p class="heading0" style="text-align:center;">
   <span style="font-family:Times_avs_space_New_avs_space_Roman;font-weight:bold;font-style:normal;">
    6
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Алаш милицияларына: «алмай кетпеңдер!» деп үйінен қайрап-қайрап аттандырған Байтөбет, Асанды көзге көріне олармен бірге жауласуға бата алмай, бірақ ішінен: «Әй, бәлем, дәндеп едің, енді сәті түскен шығар!» деп табалап, үйінде жатты.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Милиционерлер Асан аулына барып, Асанның шешесін атып өлтіріп, қос басына кеткен хабарын да ол алды. Бірақ содан кейін не болғанын, қанша тіміскілеп сұрағанмен оған ешкім айтпай-ақ қойды. Сұраған адамның оған берер жауабы:
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Қостан қайтып ауылға кеп, ауылдағы қатын-қалашты қысқасын, Асан ерлік көрсетіп өзі келді. Милиционерлер Асан мен Ботагөзді ұстап алып, қалаға жүріп кетті.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Бұл сөзге басында нанған Байтөбет, артынан астыртын кісі жүргізу арқылы Ботагөз бен Асанның тығылып жүргенін, олардың қасында бірнеше жігіт барлығын білді. Милиционерлерді, біреулер: «өлтірді» деді, біреулер: «өлтірген жоқ» деді. Оның анығын білуге Байтөбет тағы да шпиондарын жүргізіп еді: «өлтірген жоқтан» «өлтірді» хабары басымырақ болды. Бірақ ізі-түзі жоқ. Не өлген адамның, не олардың киім-кешек, қару-саймандарының, не ат-арбаларының еш жерде қалдығы жоқ.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    «Өлтірген күнде, соның бәрін қалай жоқ қып жіберді!» – деп таңданды Байтөбет.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Көңіліне «өлтірді» деген күдік кіргесін, Байтөбет Н... қаласына почтамен мәлімдеме жіберіп, егер милиционерлер қайтып бармаса, зерттеуін өтінді.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    «Бірақ,– деп жазды ол, мәлімдемесінің аяғында,– Асанды осал жау деп ойламаңдар – онда қару көп, ол қолға оңайлықпен түспейді».
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Бұл мәлімдеме Қостанайдың сырт жағына келіп қалған Қызыл әскермен соғысуға аттанған Алексей Кулаковтың қолына түсті. Бұл кезде Кулаков ақтардың бір дивизия атты әскеріне атаман болған еді. Оның помощнигі атаман Шайтанов. Екінші помощнигі және трибунал мүшесі Сарыбас Итбаев. Дивизияда алаштан да бір полктай әскер бар.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Дивизиясын бастап, Қостанай фронтына аттанған Алексей Кулаков, жолшыбайғы ауылды да, деревняны да қан жоса ғып, адамдарын қырып, мал-мүліктерін талап, егін, шебін, қора-қопсысын күйдіріп отырып, сентябрьдің 25 күні Байтөбет үйіне кеп қонды. Байтөбеттің мәлімдемесі қалтасында.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Бұл кезде Асанға әр ауылдан ерген 50–60 қарулы жігіт Есілдің жағасындағы қалың орманның арасында жатыр еді, іштерінде Ботагөз. Ол да жігітше киініп қару асынған. Асанның үйінде қалған жалғыз Қалима. Оны Асан Амантайға бола тастап кеткен.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Бала бізге ере алмас,– деді ол Қалимаға,– сен үйде баламен қал. Сұраған кісі болса «Асан Ботагөзді алып, мені тастап кетті, мен одан айрылдым» де; «Бала неге қалды?» деп сұраса: «Баласынан безіп кетті» деп, Ботагөзді жаманда. «Сен неге асырап отырсын,? десе: «Сәби ғой, қайда қаңғыртайын, обал ғой, өліп қалады ғой» де!..
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Осы ақылмен қалған Қалимаға, Асан түнде ұрланып жолығып кететін, кейде түнде ұрланып Қалима да Асандардың қасына – орман арасына барып қайтатын.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Байтөбет үйіне кеп түскен Кулаков қасына Шайтановты, Байтөбетті, Сарыбасты алып, іңірде отыз шақты солдатпен Құттыбай аулына салт аттанды.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Осы үй!– деді Байтөбет, шапқынмен келген солдаттарды бастап, Асан үйінің алдына тоқтап.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Кулаков, Шайтанов, Байтөбет, тағы он шақты солдат аттарынан қарғып түсіп, үйге кірді.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Бұл кезде Қалима Амантайға ас беріп отыр еді. Аттың дүбірін естігесін ол есікке жүгіріп барып сығалап, түсіп жатқан солдаттарды көргесін, жүрегі ұшып кетіп, сұп-сұр боп керегеге сүйене қойды. Солдаттар мылтық ұсынып кіріп келгенде – Қалима безгек адамдай қалш-қалш етті.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Бір аяқ айранды екі аяғының арасына қойып, Қалима ішкізіп отырған Амантай, Қалима тұрып кеткесін, қасықты өзі алып ішемін деп үсті-басын, бет-аузын қатықпен тегіс жаққан еді. Солдаттардың кім екенінде жұмысы болмаған Амантай бір қасық айранға аузын малып, омырауына төгіп отырып, әдемі қара көзін солдаттарға күлімсірей тікті.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Сенікі бай қайда?– деді Кулаков Қалимаға төніп.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Қалиманың аузы сөйлеуге келмей, тісі сақ-сақ етті, дірілдеген буыны денесін зорға көтеріп, ол құлап қала жаздады.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Айт!– деді Кулаков қамшымен тартып-тартып қалып.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Ойбай-ай, ойбай-ай!..– деген дыбыс шығып кетті Қалимадан.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Айтсайшы сорлы!– деді Байтөбет,– әйтпесе, өлдің ғой.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Қалиманың адамға ұқсамайтын даусынан қорыққан Амантай қатығын төге түрегеп, жылап ұмтылды.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Бұл кім баласы?–деді Кулаков.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Асқар Досановтың баласы,– деді Байтөбет.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Ә-ә-ә!.. Аты кім?
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Амантай!..
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Амантай?!. Ұғымды!.. Амантай өлген... Асқардың досы. Соған ескерткіш... Ату керек!
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Кулаковтың түйіле қарап, берген бұйрығының шын екенін көрген Шайтанов, наганының аузын балаға қаратып, құлағын қайыра беріп еді...
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Атпаңыз!– деді соңдарынан келген Елизавета Андреевна, Амантайды жерден көтеріп құшағына ап.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Мұнда романтизмге жол жоқ. Елизавета Андреевна!– деді Шайтанов,– мен атаманның бұйрығын орындауға тиістімін.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Сәби ғой,– деді Елизавета Андреевна жалынышты дауыспен,– атпаңыз!..
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Сіз құшағыңызға жыланды қысасыз!– деді Кулаков қарындасына,– түбінде ажалыңыз осыдан болады. Оны ойлайсыз ба?
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Ол рас,– деді қарындасы,– бірақ сонда да мен сәбиді атуға бермеймін. Мен сіздердің іштеріңізде жүріп, ешбір қылықтарыңызға қарсы тұрған емеспін және қарсы тұрмаймын да. Бұл менің сіздерден әуелгі де, соңғы да өтінішім болсын.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Ну... жарайды!..– деді Кулаков,– сөйлесіп тұруға уақыт жоқ, Елизавета Андреевна, есіңізде болсын: бұл ең соңғы тілегіңіз...
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Жарайды.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Денесі ауыр, екі беті нарттанған, қара бұйра шашы бар, қара көзді әдемі Амантайды Елизавета көтеріп тұрып бірдемелер сұрап еді, үрейлене қараған бала жауап бермеді.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Елизавета қолынан баланы түсірді.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Айтасың ба?– деді Кулаков, Қалимаға тағы қамшы көтеріп.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Айтайын,– деді үрейі ұшқан Қалима. (Ол қорқып, шынын айтты).
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    ...Салт атқа мінген Қалима ақтарды амалсыздан Асандардың қосына апарды. Бұл кезде Асан мен жігіттердің көпшілігі қоста жоқ еді. Ботагөзбен және екі жігіт ұйқтап жатыр. Отта қазанға ет асулы тұр.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Тұр!– деген қатты дауысқа жігіттер де, Ботагөз де бастарын көтеріп көзін ашып еді, мылтық ұсынған солдаттарды көрді.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Көтер қолдарыңды!– деген дауысқа Ботагөз де, жігіттер де қолдарын көтерді.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Ақтар қол көтергендерді тінтті, Оларда қару жоқ еді.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Мылтық ұсынғандардың ішінен Ботагөздің танығаны – Алексей Кулаков. Бірақ Кулаков оны еркекше киінгендіктен әуелі тани алмай қалып, денесінен қару қарап сипап жатты да:
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Ә, сен әйелмісің?!–деді таңданып.– Сен Ботагөз емеспісің?– деді ол тінтіп болғасын.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Ботагөз үндеген жоқ.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Ботагөздің қорыққаны: Асқардың хаты төс қалтасында еді. «Соны тауып ала ма?» деп састы. Кулаков мылтық табылмағасын Ботагөздің қалтасын тінтпеді де, қолын түсіруге рұқсат етті.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Асан қайда?–деді Кулаков, қолын түсірген Ботагөзге едірейіп.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Білмеймін.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Мен саған адамгершілік көрсетіп болдым!– деді Кулаков, көзімен атқылап, Ботагөзге,– енді жетеді. Мен енді сенімен тіл емес, мынамен сөйлесем! (Кулаков қамшысын көрсетті). Одан да айт шыныңды!
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Шынын айтпаған Ботагөзді Кулаков сабамады.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Бір жолғы олжаға осы да жетеді,– деді серіктеріне,– қалғандарын тағы іздерміз. Қайтайық!..
   </span>
  </p>
  <p class="heading0" style="text-align:center;">
   <span style="font-family:Times_avs_space_New_avs_space_Roman;font-weight:bold;font-style:normal;">
    ТӨРТІНШІ ТАРАУ
   </span>
  </p>
  <p class="heading0" style="text-align:center;">
   <span style="font-family:Times_avs_space_New_avs_space_Roman;font-weight:bold;font-style:normal;">
    ТОЛҚЫНДЫ ТУ
   </span>
  </p>
  <p class="heading0" style="text-align:center;">
   <span style="font-family:Times_avs_space_New_avs_space_Roman;font-weight:bold;font-style:normal;">
    1
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Талай адамды атып та, талай ауылды, талай орманды күйдіріп те Асанды таба алмаған Алексей Кулаковтың «дикая дивизиясы» Байтөбет ауылында үш күн жатып, төртінші күні Қостанайға беттеп жөнелді. Бірақ Байтөбет аулынан әскерін ол түгел әкеткен жоқ, Атаман Шайтановпен жүз казакты қалдырып: «тез арада Асанды ұстап маған алып кел» – деп бұйрық берді, Ботагөзді Кулаков өзімен бірге әкетті.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Ол маңайдың ауылы да, деревнясы да Шайтановтың атына қанық еді, 1918 жылдың қысында бұрынғы Атбасар уезінің Маринский дейтін қаласынын, (қазақша аты «Амантай») крестьяндары Колчак үкіметіне қарсы көтеріліс шығарған. Бұл көтеріліске сол маңдағы көп деревняның крестьяндары, көп ауылдың қазақтары қатынасқан, осы көтерілісті басуға Колчак атаман Шайтановты жұмсап, Шайтанов төрт-бес ай Маринскийді зеңбіректің астына алып, көтерілісті күшпен басқан. Көтеріліс басылғаннан кейін, «еркек кіндікті адам қалмасын!» деген «ұранмен», атаман Шайтанов көтеріліске қатынасқан ауыл, қалалардың еңкейген кәрі, еңбектеген жасынан еркек атаулыны қойдай бауыздап қырған. Шайтановтың айуандық азабын көрген ел – мал-мүлкінен безіп, бет-бетімен қаңғырып кеткен. Сол маңдағы ауыл, деревняға, мәтте далаға сыя алмаған адамдардың біразы Байтөбет маңындағы ауылдар мен деревняларға қашып келген. Олардың кейбіреуін Байтөбет білетін.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Ауылында жүз казакпен қалған атаман Шайтановқа, Байтөбет өзі білетін жасырынған адамдарды түгел айтып, қаннен-қаперсіз боп жүрген олардың біразы ұсталып, атылды. Алды атыла бастаған олардың бірсыпыралары, көрсетуші барын сезіп, қайтадан қашуға кірісті. Шайтановтан сескеніп, олардың жасырынған үйлерінің адамдары да қашты. Сонымен, қашақтың саны көбейіп, аздан кейін бәрінің басы құралып, үлкен жиынға айналды. Асан да соларға қосылды.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Енді қашуды қояйық,– деп ұйғарысты жиналғандар,– партизан отрядын жасап, Колчакпен соғысайық? Бұл ұсыныс қабыл алынғаннан кейін, жалпы қарасыны мыңға жақын жиын: бас, орта, кіші командирлер сайлап, жиынды әскер тәртібімен белді.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Мұндай құралданған күш жасалып жатқанын естіген ауыл, деревняның ақтардан жапа көрген адамдары жан-жақтан тіленіп келіп, партизан отрядына өздері жазылды.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Партизан отряды кеп кешікпей ақтарға шабуыл жасауға кірісті. Бір күні олар Байтөбет ауылында жатқан Шайтановқа шабуыл жасап, Шайтановты қашырды. Үйде қалып жан сақтай алмайтынын білген Байтөбет Шайтановпен бірге кетті.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Бұл кезде ол маңға Колчак әскері кеп келген еді. Колчак әскерінің жүріс-тұрысына қарағанда Қызыл әскердің жақындап қалғандығы ешкім айтпай-ақ мәлім болды. Бір жұма бұрын күнбатысқа қарай ағылған ақтың қалың әскері, енді кейін жапырылды. Келешегінен үміт үзгендігі ақтардың кескін-кейпінен, қылық-мінезінен де айқын ұғылды: үрейлері ұшқан, қарайғаннан қорқуға айналған, ауыздарына «шабуыл» емес, «қашу» ғана түседі; жүздері сынық, көңілдері басыңқы, мінезі бейбастақ, бойларын кернеген тырсылдаған ашу, сөздері бейпіл, жұмсағаны мылтық пен қамшы, істері талау...
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Осындай физический де, моральный да қалжыраған Колчак әскері, тәртіпті, қарулы Қызыл Армия түгіл, партизан отрядының өзіне де үлкен қару көрсете алмады. Партизан отряды ақтарға тынымсыз шабуыл жасап, шет пұшпақтап қиратып, қаруларын ала берді. Осы әдіспен аз күнде партизан отряды зеңбірек, пулеметтерден де қоса, қолына мол құрал түсіріп, кәдімгі шын мағынасындағы соғысқа кірісті.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Партизандар соғысында ерекше көзге түскен жасақтардың біреуі – Асандікі. Атылған шешесінің, жақын жігіттерінің қолға түскен Ботагөздің кегін алу үшін, ол жанын аямай, бата қимылдады. Оның бір қорыққаны: ақтар Қалима мен Амантайды өлтіріп кетер деп еді (ақтардың әйелді, баланы атуы көбейіп кеткен, бесіктегі балаларды найзаға ілген оқиғалары естілген), партизан отряды күшейіп алғасын, штабын Асан ауылының маңына құрып, ақтарды ол арадан қуды.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Асанның отрядына бел болған жағдай, біріншіден – Қызыл Армияның жақындап қалуы болса, екіншіден – құлақ естір жерде: орыстан да, қазақтан да, басқа ұлттардан да осы сияқты отрядтардың көп құрылуы, солардың кебімен Асан отрядының құлақтас, сабақтас боп тұруы. Асанның, оның жолдастарының естуінше: «Осы арадан Қытайға шейін қаптаған партизандар. Ақтар осы маңайда ғана қашып жүр. Ілгері жақтың бәрін партизандар басып ап, ақтарды жойып, Совет өкіметін құрған».
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Бір хабарда: «Қарқаралы, Ереймен жағында Амантай отряды құрылыпты дейді, он мыңға жақын қолы бар дейді» деп естіді. Амантайды Асан көрген. Амантай Совдептің сайлауын өткізуге келгенде Асанның үйінде қонақ боп дәм де ішкен, ол кезде саясаттан хабары жоқ және саясатты білгісі келмейтін Асан, Амантайдың: «Асан шырағым, шаруаң шағын жігіт екенсің, өзің он алтыншы жылы солдатқа да барып қайтыпсың. Зорлықпен барғаныңды айтып отырсың. Задың момын болғанмен, сүйегіңде кемігің бар жігіт көрінесің. Біз, міне, кедейдің қосағын қосақтап, еңбекші халықтың үкіметін құрғалы жүрміз. Бірақ ауылдық кедейі әлі қараңғы, таптық санасы оянбаған. Совдепке ауылдың кедейін оятысатын, санасын көтерісетін адам керек. Ондай іс қолынан келетін адамдарды біз жергілікті Совдепке бастық қып сайлаймыз. Бір көргеннен-ақ парқыңды танып отырмын: қолыңнан іс келетін жігіт сияқтысың. Егер ұнатсаң: ауылдық Совдепке сені бастық қойғым келеді!»– деген сөзіне: «Оның жол ғой, отағасы, бірақ ата-бабамда билік айтқан кісі жоқ еді, ел ұстау қолымнан келмес, құдай шаңырақтың төрт тесігінен, ошақтың үш бұтынан берсін деп маңдай теріме сүйенген адаммын, мені төре бол деп қыстама!»– деп көнбеген. Қайта-қайта айтып, сөзіне көндіре алмаған соң, Асанға іштей өкпелегенмен, сырттай сыр бермей, ертеңіне аттанарда: «Дос болуға тұратын жігіт екенсің, тағы да көрісерміз, қалаға келсең біздікіне түс» деп, рахмет айтып қоштасқан.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Н... қаласында болатын переворотта Амантайдың өлгенін я тірі кеткенін Ботагөз Асанға анықтап айта алмаған еді. «Шіркін, кісі-ақ еді!– деп өкінген еді Асан,– өлмесе жарар еді!»
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    ...Солай, Амантайдың аман болуын іштей тілейтін Асан, «Амантай отряд құрыпты» деген хабарды естігенде шектен шыға қуанды. Онымен хабарласпақ, жалғаспақ боп, ол ат жетер жерге астыртын адамдар да жіберді. Біреулер: «біле алмадық» деп, біреулер: «білдік, бірақ жер шеті – қиянда болса керек, ат жетер жерде емес дейді» деп қайтты.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Жіберген адамдары жете алмағанына өкінгенмен, Амантайдың «бар дейді» деген хабарын Асан көңілге медеу көрді. «Жел болмаса шөп басы қимылдамайды» деген мақал бар деп ойлайды ол.– Мұндай хабар тектен-текке шықпайды, осы сыбыстың шығуы тегін емес. Қайда болса да, бір жерде Амантайдың бары анық. Тірі көрсем!..»
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Асанның арманы – Амантайды ғана көру емес. Оның арманы – Асқарды, Ботагөздің сырттан таныстыруымен Кенжетайды аман көру. Ең зор арманы – Совет өкіметінің құрылуын көру. «Қызыл Армия жақындап қалды» деген хабар естілгенде, «Асқарды Қызыл Армияға қосылады» деп сенетін Асан: «аманшылық болса, Ботагөз бен Амантайды Асқардың қолына тапсырсам!» деп үміттенген еді, үмітіне қуанған еді. Қазір ол үміттің бір шетін уайым бұлты басты. «Ботагөз қолда кетті!– деп өкінді ол,– біздің қолға аман келе ме, жоқ па, оны кім білсін! Әй, аман келмес! Үйінде тиыш отырған қатын-қалаш, бала-шағаны өлтіріп кететін ақтар, Ботагөзге рахымшылық істейді деймісің!» Осылай, оның ойын қоршаған қорқыныш бұлтынан, жұлдыздай жылтырап көрінетін жалғыз сәуле – сәби Амантайдың әкесіне аман табысуы. Сәби Амантайдың амандығын, Асан өз амандығынан артық тілейді. «А, жасаған!–деп сиынды, дінге сенетін Асан,– осы тілегімді бер!»
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    «Ерсіл-қарсыл ағылған ақтардың біреуі жазым қыла ма!» деген қорқыныш Асанның зәресін күнде алады, күн сайын ол ауылынан хабар ап, Амантайдың амандығы үшін, тәңірге күн сайын «тәубә» қылады.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Ақтарға шабуыл жасай отыра, Асан бастаған партизан отрядының және бір қолға алған ісі – күнбатыс жақтан қашқан байларды ұстау.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Қызыл Армияның жақындап келе жатқанын тұрғын ел қашқын байлардан да байқады. Сентябрьдің ортасынан кейін пар жеккен аттарға, грузовик – автомобильдерге мүліктерін тиеп, күнбатыстан күншығысқа ағылған қашқынбайлар қаптап кетті.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Партизан отряды құрылғанша олардың біразы аман етіп кетіп еді, отряд құрылғаннан кейін көбі ұсталды. Оларды қорғауға ақтың шамасы келмеді.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Қашқындардан алған мүлікті партизандар екі жүйеге бөлді. Біреуі – алтын, күміс, я сол сықылды банктік қымбат заттар, асыл тастар; бұл жүйелі мүлік отрядтың штабының кассасына түсті. Екінші – киім-кешек, төсек-орын, ыдыс-аяқ сықылды мүліктер; бұлардың ішіндегі қазынаға жарарлық ете бір қымбаттары болмаса, партизандар бөлісіп алысты. Қауіпті адамдарын партизандар атты, қауіпсіздерін, әйелдерін, балаларын аман сақтады.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Қашқындардың ішінен толып жатқан ұлттың байларын табуға болатын еді: татар, орыс, еврей, башқұрт, шуаш, мордва, қалмақ, қазақ.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Бірақ үй ішімен көшкен қазақ байлары аз кездеседі. Қазақ байларынан қашқандар: өгіз, қой сықылды сауда малын айдағандар.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Бұл қашқындардың:
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Қайда барасың?– дегенде айтары:
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Қытайға.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Ақтардың әскері партизан отрядынан сырғып солтүстік күншығысқа беттеп алыстаған кезде, бір күні қарауылда жүрген Асанның құралды қосыны, ішінде жүк тиеген екі машинасы бар, жиырма-отыз арбалы қашқындарға кездесті.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Құралды адамдарды көргесін олардың керуеніндегі жүк тиеген екі машинасы мылтық атқанға қарамай қаша жөнелді. Есіл ол арадан үш шақырым ғана жер еді. Есілдің сол тұсында көпір болатын, бірақ көпір басында қарулы күзетші бар. Өзге жерде өтетін өткел жоқ.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Машинадағы қашқындар ешқайда бара алмайтынына күмән келтірмеген Асан, ат жеккен арбаларды тоқтатып тексерсе – көпшілігі орыс пен татар екен, ішінде төрт-бес қазақ семьясы да бар.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Қашқандар кім?– деп сұрады Асан.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Білмейміз, бізге жаңа артымыздан кеп қосылын еді,– деп қашқындар айтпады.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Ендеше, маған еріңдер,– деп Асан, оларды көпірге бастап жөнелді.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Көпірге келсе – автомобильдегілер ұсталған екен. Көпірдің екі жағын ағаш пен шөп-шаламды араластырып судан жоғары өсіріп, су ағар ортасына тақтай салынған еді.Егер тақтайды ала қойса адам да, ат та өте алмайды.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Автомобильдегілер көпір басындағы күзетшінің оқпен тосқауыл жасағанына қарамай өтіп кетпек болған екен, күзетші тақтайды сыпырып алып, машиналар көпірдің ішіне кіре, «тақ!» деп тоқтап қапты. Кейін қарай шегінейін деген екен, тақтай арасына пулемет құрып отырғандар, оқты ағыта бастағасын шегіне алмапты.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Содан, көпірдің екі жағынан да партизандар қамап кеп ұстауға айналғанда, қапқа ораған бірдемені машинадағылар суға атыпты. Содан кейін қолға талассыз түскен олар, партизандардың «суға не тастадыңдар?» деген сұрауына: «түк те тастағамыз жоқ!» деп танып тұр екен.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Ұсталғандар жиырма шақты адам екен. Ішінде төрт-бес қазақ бар. Қазақтардың ішіндегі ұзын қара сақалды біреуін, «осыны қайда көрдім?» деп ойлаған Асан:
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Суға анық тастады ма?– деп сұрады, ұстаған партизандардан.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Анық!
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Анық болса, бұлардан несіне сұрайсыңдар. Мен қазір алып шығам.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Асан шешіне бастады.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Сүңгисің бе?– деп сұрады партизандар.– Су суық емес пе?
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Түк те етпейді.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Қой, ауырарсың!–деген сөздерге болмай, ішкиімнен басқа киімді шешіп, ішкиімді ышқырынан түрініп, Асан көпірден суға басын төмен бере секірді.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Ол ара Есілдің өте терең жері болатын еді. Асан сүңгіген жер үйіріліп, шұп-шұңқыр болды да тұрды.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Асан су түбінде кешікті. Тұншығып өліп қала ма деп жолдастары қорқа бастады.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Су астында дем таусылатын уақыт болды,– десті әркімдер,– апыр-ай, жазым болмаса жарар еді.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Асан кешіккен сайын ұсталғандардың бетіне қан жүгіріп қуана бастады. Бір кезде бір жақ қолтығына бір үлкен қапты қысып, Асан судан шыға келді.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Ал, ұстаңдар!– деді ол, көпірге жақындап малтып кеп.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Партизандар қапты судан суырып алды.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Арқан бар ма?– деді Асан судан шықпай.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Бар, неге керек?
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Бір ауыр нәрсе жатыр, көтере алмадым. Екеу екен.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Біреуі осы. Анасын шығара алмадым. Арқан байлайын, содан кейін тартып алайық.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Құрысын, оны қайтесің!–деген сөзге Асан:
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Жоқ, тартып алайық, ол тегін нәрсе емес!– деп бол-мады.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Тоңасың!– деген сөзге:
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Тоңатын емеспін, қайта денем қызып алды, су да суық емес,– деді Асан.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Мә, ендеше арқан!– деп қолына ұстатқан жуан арқанмен Асан тағы сүңгіді де, көп кешікпей шығып,– ал, тартыңдар!–- деді жолдастарына.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Он шақты партизан арқаннан тартып, кенепке ораған бірдемені судан суырып ап кенепті жазса – пулемет екен. Жазуына қараса Англия заводынан жақында шыққан.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Екінші қапта не бар екен?– деп қараса, төрт-бес адам зорға көтеретін кеспелтек темір сандық. Аузында құлып.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Бұлардың неге қашқаны енді мәлім болды,– десті партизандар,–кәне, сандықтың кілтін беріңдер!
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Осы кезде шапқынмен Алатай келді:
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Ауылға қызылдар келіп қалды!
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Қойшы!..
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Рас, Асан, сүйінші! Әдейі саған сүйінші айта келдім! Әлгі... Ботагөздің күйеуінің аты кім еді?
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Асқар Досанов.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Сол сіздің үйге кеп түсті. Мені саған жіберді.
   </span>
  </p>
  <p class="heading0" style="text-align:center;">
   <span style="font-family:Times_avs_space_New_avs_space_Roman;font-weight:bold;font-style:normal;">
    2
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Қостанайдан Көкшетау мен Атбасардың арасын ала Ақмолаға беттеген Қызыл Армияның 249-полкында Асқар политкомиссар еді, Кенжетай бір дивизионның командирі еді.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Асанның ауылы қай жерде екенін Асқар білмегенмен өткен қыс Сағиттан ол ауылды да, маңайындағы ауылдарды да сұрап жазып алған.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Есілге жақындаған сайын Асқар жазып алған ауылдарының атын атап жолшыбай сұрастырып еді, Байтөбетті Қостанайдың түбіндегі елдерге шейін біледі екен. Сағиттың айтуынша Байтөбет ауылы мен Асан тұратын Құттыбай ауылы жақын. Сондықтан, Асқар, Байтөбет ауылының жер мөлшерін сұрап алғаннан кейін, ілгері жүрген шақырымын есептеп, жақындаған жақындаған сайын асықты. Асыққан сайын оның көз алдында Ботагөз бен Амантай елестеді де тұрды.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Байтөбет ауылына жетпіс-сексен шақырым қалды деген жерден бастап, «енді анығын білетін шығар?» деп Асқар жолыққан адамнан: «Асанды білесің бе?» деп сұрап еді – «білмейміз!» дегеннен басқа жауап алған жоқ.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    «Білмейміз! деушілердің көбі Асанды да, оның басына түскен халды да, Ботагөз жайын да жақсы білетін еді. Олардың білгенін айтпау себебі екеу: біреуі – Асқармен таныс болмағандықтан, оның бұл уақиғаға қалай қарайтынын білмейді, екіншісі – қазақта «көрдім деген көп сөз, көрмедім деген бір сөз» деген мақал бар.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Білгенін білмей қалған жұрттың сөзіне: «бұл қалай?» деп қайран қалған Асқар, Байтөбет ауылына 50 шақырым қалды деген күні таңертең, «бүгін жетеміз» деген оймен асығып аттанды.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Асқар ішінде келе жатқан полк, көптен бері алдынан үлкен қарсылық көрсеткен жау кездестірген жоқ еді. Бұл полктың маршруты: Уфа, Белорецкий, Орский, Қостанай. Осы жолында полк Орскийде Дутов әскерін кездестіріп, үлкен ұрыста бір рет қана болды. Одан кейін шабуыл жасаған үлкен қарсылық болмай, ақтар қаша соғысып сырғыды да отырды.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Байтөбет ауылына 50 шақырым қалды деген күні таңертең аттанған Асқар сол күні Ботагөзге жетіп қонуды ойлады. Алдында бет қайтарар жаудың жоғын білетін командир Асқардың бұл ұсынысына қарсы болған жоқ.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Қонған жерлерінен тан, біліне аттанған олар, алдына разведка жіберіп отырып, шамасы жиырма шақырымдар кезінен, ығында үлкен көлі бар бір шоқ ағашқа кездесті.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Ағаштың ығында шоғырланған адамдарды көрген бұлар, жау ма деп ойланып, сақтанып еді, разведкадан: «Өзіміздің басқа бір полк» деген хабар алды.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    249-полк кілең кавалерия еді. Алдында жау жоғын естіген олар, өлең айтқан дауыстары даланы басына көтере, тура кел айналасында тынығып жатқан полкқа беттеді.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Көл үлкен еді. Ортасы жалтыр, айналасына қалын, қамыс шыққан, әр жерде суаты бар. 249-полк осы келді жағалап отырып, тынығып жатқан екінші полкқа жақындағанда: екі қызыл әскер алдына салып айдап келе жатқан біреу ұшырай кетті. Асқар алыстан ол адамға көзін салып еді, үстінде ақтардың солдаттарының киімі бар. «Не соғыста қолға түскен, не шпион болған адамның біреуі шығар?» деп ойлады Асқар.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Ақ-қарасын анықтап тексермей, қызыл әскердің бастықтары ешкімді өлім жазасына бұйырмайтынын білетін Асқар, айдаған адамды қызыл әскерлер атуға апара жатқанын көре-тұра: «ісіне лайық жаза алған шығар?»–деді ішінен.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Айдалған адамды, мылтық ұсынып әкелген екеуі көл жағасына апарғанмен, қастарына келіп қалған 249-полк өтіп кетсін дегендей атпай тұрды. Айдалған безеріп тұрды да жылап жіберді.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    «Асқарды да көре алмай елдім ғой!..»– деген дыбыс шалынды Асқардың құлағына, ұсталғанның аузынан.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Жолдас командир!–деді Асқар, атының басын тартып тұра ғап, қасында келе жатқан командирге,– естідіңіз бе, ана кісінің не дегенін?
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Не дейді?– деп сұрады командир.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Мені, яғни Асқар Досановты көре алмай өліп барам деп жылап тұр.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Кім болғаны?
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Әрине, маған бір жақын адам болғаны.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Онда, анықтау керек. Барып біліңіз...
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Тоқтаңыз!..– деп сақтандырды, ат үстінен жақындаған Асқарды, айдалғанның қасында тұрған екі қызыл әскер.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Жолдас, қызыл әскерлер!– деді атын тежеген Асқар,– мен командирлеріңізге жолыққанша сабыр етулеріңізді өтінем. Бұл мені білетін кісі.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Асқар тынығып жатқан полкқа шаба жөнелді. Мұның атылатын адамға барғанын тыныққан полктың командирі көріп, дүрбімен қарап тұр еді.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Командирлеріңіз қайда?– деп сұрады, бірінші жолыққан қызыл әскерден.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Әне тұр!
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Мойнына асқан маузері бар, қолына дүрбі ұстаған, ромбалы биік орыс жігітінің қасына шауып кеп тұра қалған Асқар:
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – 249-полктың комиссары Асқар Досанов,– деді ат үстінен өзін таныстырып,– менің сізден өтінішім бар!
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – 85-полктың командирі Орлов,– деді командир,– айтыңыз!
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Анау атуға апарған адамды анықтағанша босатыңыз?
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Біз оны анықтадық.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Сонда да өтінем, жолдас командир! Ол кісі менің атымды атады. Маған жақын біреу болуға тиіс.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Жарайды,– деді командир, қасындағы біреуге қарап,– сіз атқа мініп, қайтарып алып келіңіз!
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Жұмсаған адам қайтарып алып келгенше аттан түскен Асқар сол арадан қозғалған жоқ. 249-полк «жазалы» адамнан бұрын келіп, 85-полктың қасына тоқтап, аттарынан түсе бастады.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Жазалы адам жақындағанда, Асқар тани кетті: Сағит! «Бұл неғып дұспан болды?» деп ойлады Асқар, командирдің «анықтадық» деген сөзі есіне түсіп.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Сағит Асқарды танымады. Оған тануға да болмайтын еді. Өйткені, Сағит көргенде, оның сақал, мұрты қауғадай, кескіні жүдеу, киімі жаман. Қазір ол: сақал, мұртын қырған, үстінде әдемі киімдері бар, кескінді, сымбатты қызыл комиссар!..
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Танисыз ба?– деп сұрады Асқардан Орлов.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Танимын. Сағит Бектемиров.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Атын атағанға құлағы селтең еткен Сағит, «осыны қайда көрдім?» деп тұрған Асқарды енді тани кетіп, жылап қоя берді.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Жылама, ұят болады!–деді Асқар,– жігіт кісі жыламас болар!..
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Орловқа Асқар Сағиттің кім екенін айтты.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Мүмкін қата болуы,– деді Орлов,– күдігі күшті.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Асқар сұрастырса, анығы былай екен: Сағит сол маңдағы бір ауылда мұғалім боп тұрады. Сол ауылға өткен күні ақтың екі офицері кеп, мылтық атып ауылдан еріксіз ат жектіреді. Офицерден қорқып ауылдың бар еркегі тығылып қалады, атты жегуге де, ылаушы болуға да, ауылдағы бар еркек – Сағитты офицерлер зорлайды.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Пар ат жеккен арбаға Сағит ылаушы боп шығады. Былай шыға, офицерлер жолда Сағитты шешіндіріп, оның барлық киімін өздері бөліп киеді де, мұнын, барлық документтерін алып, бұған өздерінің киімдерін беріп, жаяу тастап, атпен тартып отырады.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Жалаңаш қалған Сағит, қорықса да амалсыз офицерлердің біреуінің, киімін киіп, жаяу келе жатқанында, 85- полктың разведкасына кездеседі. Разведка оны полкқа алып келеді.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Орлов жауап алғанда, Сағит құтылам деп, өтірік айтып, сөзінен шатасады, сөздері айыршақ шыққасын, документі болмағасын, полктың соғыс советі оны шпионға ұйғарып, атуға бұйырады.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Осындай бір адам Звериноголовскийде кездесіп, сөзіне сеніп босатамыз деп қырғынға ұшырап қала жаздап ек,– деді Орлов Асқарға, Сағиттың қауіпті адам емес екенін анықтағасын,– бұл жігіттің сөзі де, жүрісі де соған дәл келді. Соғыста осындай қаталар болады.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Өлім жазасынан құтқарылған Сағит ұзақ уақыт есін жиып, буынын бекіте алмады. Екі сөзінің бірінде ол, жоқ жерден өліп қала жаздағанын айтып, жылай береді. Көңілі орнына түсіп жайланғанша, Асқар Сағиттан Ботагөз мәнісін сұрамады. Сұрағанмен де ол айта алатын емес еді.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Біраздан кейін Сағиттың көңілі орнықты. Жасы тыйылды. Кеудесі кеңіді. Содан кейін ол, сұраған Асқарға, Ботагөз бен Асанның басындағы халін жасырмай, түп-түгел айтты.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Бұл хабарды естігенде: Сағиттың қорыққанына күліп отырған Асқар да, Кенжетай да қандарын ішіне тартып тұнжырап қалды.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    «Шынымен-ақ бақытсыздыққа жаралған адам болғаны ма?» деп ойлады екеуі де.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Кулаковтың отряды қайда?– деп сұрады Асқар аздан кейін, кеудесін қақ айыра күрсініп.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Көкшетауды бетке ұстай жөнелді деп естідік, оған бес-алты күн болып қалды. Амантай аман, жақын арада сол ауылға ылау апарып ем, әдейі барып көрдім. Жүдейтін емес. Тағы бір хабар,– деді Сағит, Асқарға төніп,– Амантай бар ғой, кәдімгі үлген Амантай...
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Ие!..– деді Асқар серігіп,– ол қайда?
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Ақтармен қабырғалап соғысып барады деген хабар шықты.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Қойшы!.. Апыр-ай, тірі ме екен?
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Асқар қуанышын қайда сыйғызарын білмеді.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Рас. Көзімен көрген адам айтты.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Аузыңа май!– деді Асқар,– рас болса бұдан артық қуаныш болады дейсің бе?
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Таңертеңгі асын екі полк та сол арада ішіп, күн түске тармаса ілгері жөнелді. Іші алауланған Асқар – ас ішкен жоқ. Өңі сынған себебін ол командиріне айтты.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Уайымдамаңыз! – деді командир, – қайда құтылар дейсіз. Кешікпей ұстармыз.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Құттыбай ауылына 249-полк түс ауа жетті. Сағит тура оны Асан үйіне апарып түсірді.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Қызыл Армияны бұл ауылдың бірінші көруі еді. Сондықтан ауыл әуелі олардың не мінез көрсетерін білмей үрейленді. Соның біреуі – Қалима.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Есігінің алдында мылтықты адамдар түсіп жатқанда, Амантайды құшағына алған ол, қайда тығыларын білмеді.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Сағит пен Асқар кіріп барғанда, Қалима кебеже мен ағаш төсектің қуысында сұп-сұр боп тұр еді.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Қорықпа!–деді Сағит,– бұл кісі анау Амантайдың әкесі – Асқар деген жігіт. Мен алып келдім!..
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Біртіндеп бетіне қан жүгіре бастаған Қалиманың көзінен жас ыршып кетті.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Қарсы алатын апам (Ботагөзді ол «апа» дейтін еді) жоқ,– деді ол, жасқа булығып, жақындап,– егер үйде болса қандай қуанар еді!..
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Есіктен кіргелі Асқардан көзін айырмаған Амантайды Асқар кенеттен құшақтап алуға қорқар деп ойлап, даусы қалтырай шығып:
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Келе ғой, қалқам!– деп шақырды.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Амантай үлкен қара көзін Асқарға қадап, аз уақыт ұмтылмай тұрды.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Бара ғой, Аманжан, әкең ғой, бара ғой, сәулем!– деп Қалима ұсынғасын, қолын созған Асқарға қарай құшағын жайды.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Асқар Амантайдың толық бетінен, білегінен, құшырлана сүйді де, иіскеді де. Ол кезде Амантай Асқардың жағасындағы знактарын, шлеміндегі қызыл жұлдызын ұстап таңырқанған кескінмен көрді.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Көзі мен мұрны Ботагөзге тартқан екен,– деді Кенжетай,– маған берші, Асқар, мен де иіскеп мауқымды басайын.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Асқардан алған Амантайды Кенжетай сүйген жоқ, жай құшырлана иіскеді.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Бұл қуаныштың алды,– деді Кенжетай Асқарға,– полктың командирі жолдас айтты ғой: «ұзап қайда барар дейсің?» деп. Ұзап ешқайда бармас.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Командирмен ақылдасып, Асқар сол күні ілгері жүрмек болды. Бірақ Асқардың Асанды көре кеткісі келді.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Асан ауылының айналасын қоршаған партизан отрядтары Қызыл Армияның келе жатқанын көрді. Бірақ олар кім екенін әуелі білмей, астыртын хабаршы салды. Көрінген әскерді осылай анықтап алып, қимылға содан кейін кірісетін партизандардың әдеті еді.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Келгендердің Қызыл Армия бөлімдері екенін анықтаған олар, тобымен келуге түсінбей атыс боп қалар деп ойлап, полкқа кісі жіберді.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Жолдан партизан отряды кездесу – Қызыл Армияға оның ішінде бұл полктарға жаңалық емес еді. Ондайлар жолда талай жерден ұшыраған.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Сондықтан екі полктың соғыс советі тез ақылдасып, сақтық жағын еске ала отыра, партизандарға келуге рұқсат берді.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Рұқсат алған қуанышты партизандар қызыл туларын желбірете: «Жасасын Қызыл Армия. Жасасын Совет өкіметі!» деп ұрандап, даланы басына көтеріп, тұс-тұстан ауылға қаптады.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Көпір басында Асқардың ауылына келгенін естіп, ұсталған автомобильдердің біреуіне мініп ұмтылған Асан, аулына жан-жақтан құйылған партизандармен бірге кірді.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Асан мынау!– деді Сағит Асқарға. Асан үйіне кіргенде.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Мен Асқарды танимын!– деді Асан.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Екеуі төстеріне төсін тақап, айқара құшақтасып, бірін-бірі қатты қысып, қазақша көрісті.
   </span>
  </p>
  <p class="heading0" style="text-align:center;">
   <span style="font-family:Times_avs_space_New_avs_space_Roman;font-weight:bold;font-style:normal;">
    3
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Амандыққа қанып, Амантайды сүйіп мауқын басқаннан кейін Асқар жүрмек боп еді, Асан рұқсат етпеді.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Ботагөзге менің жаным сенен кем ашымайды,– деді ол Асқарға,– әуелде сен үшін әкелгенмен, артынан бірге туған адамымдай болып кетіп еді. Менен кінә жоқ.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Аман-есен үйіріне қосайын деп, не пәлеге, не бейнетке болса да шыдап бағып ем, күшімнен асып кетті. Күштен де асқан жоқ-ау қапыда ұрылдым. Көзбе-көз болғанда өзім өлмей жібермейтін ем. Ал енді, өзіңді көптен тосып ем, аман көрдім. Жақсылығыңды өтедім бе, жоқ па, оған құдай куә. Үйге кеп түскесін бір малымды жемесең риза емеспін. Содан кейін ұлықсат. Ұлықсат емес-ау, өзім бірге кетем. Ботагөзді өз қолымнан құтқармай мен тынбаймын.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Саған мың алғыс, Асан!– деді Асқар,– менің жақсылығымды сен жүз есе артық қып қайтардың. Ерлік істедің. Жан-тәнім риза. Жігіт екенсің. Саған көмектескен халыққа да ризамын. Халық үшін қасықтай қанды төгуге бейіл боп, не бейнетке болсам да шыдап ем, онымды халық ақтады. Халық боп, халықтан шыққан біз боп бостандыққа ұмтылып ек, созған арманға қолымыз еркін жетті, кедейдің күні туды, байлардың күні батты. Енді бөгелмеу керек. Ботагөзді де құтқару керек... Асан Асқардың бөгелмей тартуына көнбеді.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Менің қонағасым сенен не қорқып, не жағынып беретін ас емес,– деді ол,– қазақтың дәмді қадірлейтінін білесің.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Асқар командирмен ақылдасып еді, күн кешкіріп қалғандықтан тоқтауға командир қарсы болған жоқ.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Қызылдардың бір ісі: жолшыбай соғысып алған жерлерге ревком құрып келе жатыр еді.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Осы маңда ел де көп екен,– деді командир, Асқарға,– және партизан отрядының құрылған жері екен. Халықты жиып, митинг ашып, ревкомын белгілеп кетейік.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Жарайды!– деді Асқар.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Ұсталған қашқындарды Асан жақын деревнялардың біреуіне қаматтырып, мықты күзет қойды да, өз қонағын күтудің жабдығына кірісті.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Асан малын сойып, етін асқанша, Асқардың өтінішімен жан-жақтағы ауылдардың, партизан отрядының адамдары тайлы-таяғына шейін қалмай, тегіс Асан ауылына жиналды.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Жиналған жұртқа орысшадан Орлов, қазақшадан Асқар – Совет өкіметінің тұтатын жолы туралы баяндама жасады. Жұрт ол баяндаманы шаршамай толық тыңдап, шаттық көңілдерін дауыстап, қол шапалақтап білдіріп отырды. Баяндамалардан кейін халықтың өзі сөйлеп, ақтардан көрген жапаларын айтып, жиылыстық аяғы түн ортасына шейін созылды.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Ревком сайлау жұмысы таңертеңге қалып әскерлер тынықсын деп жұрт түн ортасы ауа тарады.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Асан өз үйіне жиырма бес шақты қызыл әскерлер түсірген еді. Ішінде Орлов пен Асқар. Үйге кіре Асқардың құмартқаны ас болған жоқ – Амантай болды. Бастан көргенде жалпы баланың біреуі сықылданған Амантай, минут сайын оған жақын тәріздене берді. Митинг кезінде Амантай оның көз алдында елестеді де тұрды. Ол Амантайды көруге құмартты. Көргенше дәті шыдамады. Асқар митингіден келсе – Амантай ұйқтап қалған екен. Ұйықтаған баланы сүюге оянып кетер деп, ашық жатқан бетіне еңкейіп үңіліп еді, кескіні көзіне Ботагөз сықылданып кетті. Асқар шыдай алмай, маңдайынан ғана тұмсығын тақап тұрып, қатты иіскеді. Түнгі салқын, таза ауаға рахаттанып ұйқтап жатқан бала оған оянған жоқ. Митингі тарай, Асан ауылының маңайы осы күнгі парккультуралар сияқты ән-күйдің, сауықтың мекеніне айналды. Партизан мен қызыл әскерлер араласқасын гармондар тартылды, өлеңдер айтылды, билеушілер көбейді. Бұл ойындарды тамашалап тұрған елдің қатын-қалаш, бала-шағасы тегіс жиналып:
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Е, бәрекелді, міне, жаңа арқамыз кеңіді ғой!.. Е, тәйірі осындай бір жақсылық болса керек еді!.. Мұндай да елге жайлы салдат болады екен!.. Ылғи бір ширатылған жібек сықылды жұмсақ мінез жігіттер. Қызылдарды оңды деген қауесет бар еді. Көз көрді. Рас екен. Қарасы өшкір ақтың салдаты қырып жібере жаздап еді, атаңа лағнаттың жеңілгені де елдің қарғысы шығар. Елге жайлы әскер – мына қызылдар. Осындай халыққа жайлы болғасын, халық тілегін тілеп, қызылдардың ақты жеңгені де сол ғой. Көп жасаңдар!..– десті.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Асан үйінің дәмін ішіп, тарағаннан кейін Асқар төрге төсек салдырып, Амантайды қойнына алып жатты. Ол түні бойы көз шырымын алған жоқ. Бірақ оны екі нәрсе ауыр ойға түсірмеді. Біреуі – бауырына кіре ұйықтаған Амантай, екіншісі – ауылдың айналасындағы ойын-сауық.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Таң сібірлей қалғыған Асқар, беті жыбырлағанға ояна келсе – Амантай оның кеудесіне асыла, мұрнын ұстап отыр екен. Еті аршыған жұмыртқадай аппақ, денесі толық баланы Асқар бауырына қысып сүйді. Оның ұйқысы ашылып кетті. Бұл күн көтеріліп қалған мезгіл еді.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Сөйлейді,– деді от басында самауыр қойып жүрген Қалима.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Ә, солай ма? Атың кім, қалқам?
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Ә-мә-тай...– деді бала сөзін созып.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Әкең кім?
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Асқар қарқылдап күлді.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Апаңның аты кім?
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Бө-тә...
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Ә, қалқам біледі екен!..
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Біледі,– деді Қалима,– тіл шыққасын-ақ апам сөйлетіп, үйретіп отыратын.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Ботагөздің Амантайды ұстап түскен суреті Асқардың төсқалтасында еді, соны алып:
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Мынау кім?–деп сұрады Асқар, Ботагөзді нұсқап.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Бө-т-тә...
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Мынау кім?..
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Ә-мә-тай...
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Асқар Амантайды тағы да қысып сүйді, сүйді де көзіне жас алды, көзіне жас алды да күлді.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Таңертең екінші рет ашылған митингіден кейін, қызылдар жергілікті халықтың ұнатуымен Асанды болыстық ревкомға председател сайлап, ревкомның ел басқаруы жөнінде Асқар Асанға нұсқаулар беріп, содан кейін Асқар әскерімен ілгері жүруге жиналған еді.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Тарс есімнен шығып кетіпті!– деді Асан Асқарға,– кеше көпірден біраз адамдар ұстап ек, өте күдікті адамдар. Біз ұстарда қапқа орап Есілге лақтырған нәрселерін, мен сүңгіп алып шығып ем, біреуі пулемет екен, ал, біреуі бір темір сандық. Оны ашқамыз жоқ.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Олар қайда?
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Осы арадан бес-алты шақырым жердегі деревняның тас сарайында қамаулы. Алдырсақ қайтеді?
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Асқарға «жергілікті ревкомның өз қарауына қалдырсақ қайтеді?» деген бір ой келді де, «жоқ,– деп ойлады тағы да ол,– пулеметпен, автомобильмен жүрген адам тегін емес шығар. Алдырып білейік».
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Асқардың бұл ойын командир де мақұлдады.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Біз жүре берейік,– деді командир Асқарға,– сен біраз адамдармен автомобильді ал да, осында қалып ұсталған адамдарды тексерістіріп, артымыздан қуып жет. Осыған сөз байласып, Асқар біраз қызыл әскерлермен Асан ауылында қалып қойды. Полк ілгері жүріп кетті. Ұсталған адамдарға автомобиль жіберіп, ауылға алып келгенше Асанның кеңесі – Ботагөзді қорғауда басынан кешкен қиындықтар туралы болды.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Автомобиль аз уақытта оралып келіп қалды. Асқар отырған орнынан қозғалған жоқ. Асан далаға шығып, айдаушылардың қоршауымен, үйге қамалғандарды алып кірді.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Сақалы қауғаланып өскен Мадиярды Асқар тани кетті. Асқарды Мадияр да таныды. Асқардан рахым күтуге дәлелі жоқ Мадияр, оның кескініне тура қарай алмай, көзін аяғының астындағы жерге тікті. Басып тұрған жер – оған енді жер сияқты емес, түпсіз тұңғиық қара үңгір сияқтанды. Қараңғы үңгірден басы айналған Мадияр ешкімнен рұқсат сұрамастан отыра кетті.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Асан мен Асқар Мадиярдан жауап алудан бұрын, темір сандықтың аузын сындырып ашып, ішін ақтарды. Сандықта алашорда комитетінің, документтері, соғыс мәліметтері салынған екен. Есілге тастағанда ішіне су кіріп, көп документ сиясы еріп, бүлініпті. Аман қалғаны аз.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Осы суланған документтерді ақтарып отырып Асқар, атылуға бұйырылған адамдардың тізімінен Асан мен Ботагөзді тапты.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Сандықтағы қағаз көп екен. Бәрін ақтарып, айырып оқуға ұзақ уақыт керек болды. Сондықтан Асқар суланған қағаздарды кептіру үшін күнге жайғызып, өзі Мадиярмен сөйлесті.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Асқардың Мадиярдан білгісі келгені: қайдан шыққаны, қайда беттегендігі, алашорданың өзге адамдарының қайда екені, алаш армиясының, ақтардың хал-жайы еді, Мадияр мұның біреуіне де жауап берген жоқ. Асан: «ұрып айтқызайық» деп еді, Асқар оны істемеді.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Мадиярға күзет қойып, далаға шығып, Асқар Асанға ақылдасқанда:
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Сен құй ұлықсат ет, құй етпе!– деді Асан,– бұл иттің, қылығы өткен. Мен мұны аттырам.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Асқар Мадиярды Н... қаласына алып кетейін деп еді, Асан сөзінде қарысып отырып алды.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Жаудың жауының жауы осы!– деді Асан,– мен мұны тірі жібермеймін. Бұл талай адамның қанын осы араның өзінен төктірген. Қанға қанмен жауап беретін кезегі келді.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Асқар ойланып барып көнді.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Үкім орындалды...
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Амантайды бауырына қысып сүйген Асқар, Асанмен де сүйісіп қоштасып, тез оралуға уәде қылып, автомобильмен жүріп кетті.
   </span>
  </p>
  <p class="heading0" style="text-align:center;">
   <span style="font-family:Times_avs_space_New_avs_space_Roman;font-weight:bold;font-style:normal;">
    4
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Н... қаласында ақтар үлкен қарсылық көрсетті. Қызылдар Оралдан Сібірге қарай беттегеннен бері, Орскийден кейін ақтардың мықты қарсылығы осы Н... қаласынын, тұсы болды.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Соғыс тактикасы жағынан Н... қаласынын, маңайы өте қолайлы еді. Оның күнбатыс жағын ораған таудың бітімі қорған сықылды екендігі романның – «Сәбиден сәлемдеме» деген тарауынан оқушыға белгілі. Осы қорған тау, қаланы жақын жерден ғана қоршап қоймайды, оңтүстік жағы бұйраттанып созылып, 50 –60 шақырым жерге кетеді. Ал, таудың солтүстік жағы мен қаланың солтүстік жағын орайтын үлкен көлдің сол жақ бүйірінен құйылатын өзеншік бар. Бұл өзеншіктің суы аз болғанмен, жары терең, ой-шұқыры көп, жарының екі жақ қанаты тоғай, ұзын тұрқы жүз шақырымдай.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Бас штабын Н... қаласынын, өзіне құрған ақтар, қаланың оңтүстігіне созылған бұйраттың өн бойына, солтүстігіне созылған өзеншіктің өн бойына шеп құрып үлкен ұрысқа күні бұрын әзірлік жасаған еді.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Ақтарды Орскийден шығарғалы үлкен қарсылық көрмеген Қызыл Армия Н... қаласына сол қарқынмен келіп қалып, жердің жағдайы разведканы алдап, осы арадан біраз адам шығын болды.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Н... қаласын алу төрт-бес күнге созылды. Қызылдардың бірінші күні бетін қайтарған ақтар, шабуылға ойланып еді, қызылдар ен, алғаш жиырма шақырымдай шегінгенмен, тез қарсы шабуылға кірісті.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Бір беткей, қаланын, күнбатыс жағынан соғысқанда, ақтар қаланы жуық арада алдыра қоймайтын еді. Өйткені қызылдар келе жатқан жақ жазық жалаңаш жер. Таудың арасына, өзеннің жыраларына бекінген ақтарға зеңбіректен де, пулеметтен де оқ жаудыруға және жаудырған оғын дәлдеп жіберуге қолайлы.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Бұл араның жер жағдайын Асқар жақсы білетін еді. Сондықтан қала маңайының топографиялық схемасын жасауға, бекініс жерлерді дәл көрсетуге оның кеп көмегі тиді.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Бұл кезде қызылдардың позиция қанатынын, солтүстік жағы – Қорған, Түмен қалаларымен, оңтүстік жағы – Атбасар Қызылордамен қанаттасып кеткен еді. Осы ұзақ шептің ойық жері Н... қаласынын, тұсы болды да, екі жақ қанат ілгері сұғынып, солтүстік қанат – Ешім, Қызылжар қалаларына, оңтүстік қанат – Ақмола, Шымкент қалаларына барып, позициялардың сызығы доғаға айналды.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Н... қаласында ақтардың қатты қарсылық көрсеткен және шықпай жатып алған хабардан естіген Қызыл Армияның екі жақ қанаты қаланы орап алу амалына кірісті. Бұл амалды қолдануда Асқар жасасып берген топография схемасы көп себеп етті. Сонымен, 249 полк қаланын, күнбатысында аңдысып, атысып жатқанда, Қызыл Армияның екі жақ қанаты қаланы орап қусырып кеп, қатты соғыспен түнде алды. Ақтардан мыңдаған адам пленге алынды. Көп құрал олжа болды...
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    249-полк қалаға таң ата кірді. Бұл кезде ақтар қаладан ұзап, арттарынан қуғын кетіп, қала қызылдардың қолына түгел көшіп болған еді. Өйткенмен, қала іші абыр-сабыр, сапырылған адам.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    249-полк қаладан өтіп, күншығыс жақ бетіне тынығуға түсті. Полк тыныққанмен, қалада ақтардан алынған кеп плен бар деген хабармен: «Ботагөз қолға аман түспеді ме екен?» деген ой кеп, Асқар қалаға қайта барды да, қаланын, штабынан пропуск алып, тұтқын ақтарды түске шейін аралады. Бірақ оның қыдыруы босқа кетті. Ботагөзден ол сыбыс білмеді. Оның білген сыбысы – Кулаков дивизиясының пленге алынбай ілгері кетуі.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Іздеп-іздеп, Ботагөзден күдер үзген Асқардың есіне баяғы пәтерде тұратын Салиха кемпір түсті.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    «Ол қайда екен? Бейшара тірі ме екен? Әлде өлді ме екен?» деп ойлады ол.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    «Көрейін» деп Асқар жортып кетіп, бұрынғы жобасымен барып еді, «осы ара еді ғой» деген мерзімді жерінде үй жоқ; күйген, я бұзылған үйдің орны сықылды үйілген бір сары топырақ бар, айнала ермен, алабота шығып кеткен. «Осы ара болу керек еді, қасындағы үйден сұрайын», деп Асқар қалын, ерменнің, алаботаның арасымен, аржағында тұрған бір үйге жөнеле беріп еді, аяқ астынан аты үркіп, жығып кете жаздады.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Жалт берген аттың үстінен түсіп қала жаздаған Асқар тізгінін тез тежеп, тақымын орнықтырып, ат үріккен жаққа қарап еді, үй орнындағы үйілген сары балшықтың ортасындағы бұзылған пештің кірпішінің үстінде – киімі жалба-жұлба бір қартаң әйел отыр.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Аты үріккенмен: «бұл неғылған жан?» деп таңданған Асқар атын тебініп, әйелге жақындады. Әйел ат үріккенде басын төмен салбыратып отыр еді. Асқар үріккен атын тебініп жақындағанда, белін бүкірейтіп, таянып түрегелді.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Әйелдің кім екенін Асқар таныған жоқ. Оның кескін-кейпінде, киім-кешегінде адамға ұқсар жері жоқ, жәй ғана тірі әруақ.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Шеше, кім боласыз?– деді Асқар кемпірге атын жолата алмай, анадайдан.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Шушы үйінін, хозяйкасы,– деді кемпір зорға сөйлеп.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Үйіңіз күйген бе?
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Нәрсә булганын һиште билмим...
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Өзіңіз қайда едіңіз?
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Түрмәдә.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Сіз Салиха апай емессіз бе?
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Ә-әйі, мин Салиха амай...
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Мен Асқар!–деді Асқар, атынан түсе қап, тартынған атын Салихаға қарай жетектеп.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Салиха тәлтіректеп Асқарға жақындап, жылайын деп кемсеңдеп еді, көзінен жас шықпады.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    «Мен Асқармын!» деген сөзді естіген көрші үйдің жігіті жүгіріп кеп, Асқарға амандасып, Салиханың басынан кешкен оқиғаны қысқаша баяндады.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Сенің әйелің бір жаққа кетіп қалып,– деді жігіт Асқарға,– соны тауып бермедің деп ақтар бұл бейшараны ұрып-соғып, түрмеге жапқан еді. Содан мана шықты. Үйін ақтар отқа жақты. Бірақ, расын айтқанда, соғыстың арты неге соғарын білмей, маңайдағы үйлер қорқып кіргізбей, Салиха апайдың далада отырған себебі сол еді.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Осы маңайда бос үй бар ма?– деді Асқар жігітке.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Анау тұрған Савелий Кабановтың үй іші ақтармен бірге қашып, үйі бос қалып тұр.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Жүріңіз, Салиха апай!– деді Асқар, Салиханы қолтықтап,– сол үйге апарып орналастырайын. Әй, жігіт, атыңды ұмыттым, атың кім еді, өзіңді танимын.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Аманқұл.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Әке-шешең бар еді, аман ба?
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Аман. Мен де сені білем. Дауысыңды танығасын келдім. Әйтпесе, танымаған адамда не жұмысым бар. Аманқұлды Асқар біледі. Ол грузчик.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Салиханы Асқар қолтықтап, атты Аманқұл жетектеп, үшеуі Савелий үйінің алдына келді де, атты қақпаға байлап, қарағай үйге кірді. Үй төрт бөлме болатын еді. Сенегі, ас бөлмесімен алтау. Үй ішінде қираған орындықтардан басқа жасау жоқ екен. Бірақ есік, терезесі, пеші бүлінбеген. Ішін абойлаған жаңа қарағай үй саңғырап тұр.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Әй, Аманқұл!– деді Асқар, Салиханы бір скамейкаға отырғызып, жан-жағына қарап тұрып,– сен осы үйге ие болсаң қайтеді?
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Айта көрме...
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Жоқ, сен қорықпа. Ақтар енді оралады деп ойлама!
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Ақтар оралмаса да, Кабановтың мұндағы тұқымдары мені түтіп жер.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Түк те қылмайды. Қалаға енді біздің үкімет орнайды. Жалғыз бұл емес, Кабановтың өзге байларының үйін де тартып алып, сендейлерге береміз. Сен мына Салиха апаймен осы үйге түс. Үйге екеуің ортақ болыңдар. Ақша беріп кетейін, мен қайтқанша апайды сен күт.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Аманқұл ризаласты. Соғыс біте Н...ға оралмақ боп, сәби Амантай мен Ботагөзді Салихаға көрсетпек боп, Асқар аттанып кетті.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Алексей Кулаковтың ақылымен Н... қаласынан кейін ақтардың қызылдарға үлкен қарсылық жасаймын деген жері – Бурабай тауы еді.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Қызылдарды тосып, қапыда ұшырататын Бурабай тауында екі жер бар,– деген еді Алексей, корпустың командирше,– біреуі «Көкше» мен «Өркешті» тауының аралығы арқылы – Шабаший қаласынан Бурабай қаласына тік түсетін асу; екіншісі – Шабаший қаласынан шығып, «Көкшенің» солтүстігімен Шабақ келінің жарын жағалап отыратын асу. Сырттан келген қызылдар бастапқы асумен аспай амалы жоқ; ал егер бізді алдымыздан орағысы келсе, соңғы асу қиын болғанмен, онымен де өтеді. Ол асуды білетін іштерінде Асқар Досанов деген бар. Егер осы екі асуда пулемет құрып отырсақ, қызылдардың біразын отаймыз. Мүмкін олар шегінуі.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Таудың картасына қарап отырып, корпус командирі, Алексейдің ұсынысын қабылдап еді, бірақ «алдымызды ораған қызылдар бар» деген үреймен ол пландарын іске асыра алмай, үрейленіп дүркіреген солдаттарын тоқтата алмай, Бурабай тауынан ақтар ағып өте шықты.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Олар Итбай ауылына барып түсті. Қызылдардың келе жатқанын естіген Итбай тұқымдарында үрей жоқ екен, еркек кіндіктісі тығылуда екен. Ауылына келген ақтардық ішінде Алексей Кулаков пен Сарыбас барын естіген Итбай тұқымдары жиналды. Итбай өлгеннен бері болыстың қызметін атқарып, «қызылдар жақындады» деген хабардан беpi, тауға паналаған Елікбай да келді.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Сарыбасқа жылап көріскен Елікбай: «әйтеуір, шашылуға жиналған мал ғой» деп, 40–50 қой сойып, 2-3 ту бие сойып, ақтарға қонағасы берді.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Кейінгі жағына қарауыл қойып, ақтар ас ішіп жайлағанда, Елікбай Сарыбасты оңаша шығарып, қолына бір конверт ұстатты. Сарыбас ашып көрсе, Базарханның хаты екен. Хат былай жазылыпты.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:italic;">
    «Сарыбас!
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Бұл хат сенің қолыңа тие ме, жоқ па? Сондықтан қысқа жазам. Ұзын жазатын сөз де жоқ қой.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Менің көкейімдегі сөздердің бәрі сенің де көкейіңде. Өзің білетін сөздердің несін қайталайын. Біз сіздің үйден дәм ішіп аттандық. Бетіміз Семей. Құдай оңдап, біздің әскер қызылдың бетін қайтарса тоқтадық. Әйтпесе, әрі қарай жылжимыз да. Арғы жолдың шеті Қытай екенін айтып сені несіне мұңайтайын. Қытайға бір шыққан соқ, бұл жердің топырағын басамыз ба, жоқ па?– Оны бір тәңірі біледі.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    «Жаудың жеріне де бір қос тік» деген мақал бар, Сарыбасжан! «Үмітсіз сайтан!» деген. Қытайға кеткенмен, болашақтан күдер үзбейміз. Бізде енді қалған жалғыз жол: Совет үкіметіне аз адамдарымызды білдірмей орналастырып, оны іштен шіріту.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Осы оймен, мен сен сияқты бірнеше алашорда жастарының совет алған жерде қалуын, советтің қызметіне араласуын мақұл таптым. Менің бұл ақылымды алған біздің біраз жастар, кейінгі: Қостанай, Ақтөбе, Орал жақтарында совет қызметіне араласа бастаған болу керек: қызылдарға тіленіп кіргендері де жоқ емес шығар.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Саған да айтарым: Қытай бізді жарылқаса да аз болмас. Сен ебін тап та, ақтардан сытыл!.. Ар жағы белгілі ғой.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:italic;">
    Базархан».
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Бұл хатты оқыған Сарыбас, Елікбайдан мазмұнын жасырмақ болды.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Несін жалтақтайсың, шырағым,– деді Елікбай,– қорыққанның жөні осы екен деп, менен де сақтанайын деп пе ең? Хатты Базархан маған оқыған. Бізде осы күні не ес бар. Сонда да осы ақыл маған өте қонады.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Сарыбас ұзақ ойланбай ағасының сөзін қостады.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Тауға жылысуға бел байлаған Сарыбастың бір ғана алаңы болды. Ол – Ботагөз. Асан ауылынан тартып әкеткелі Ботагөз Алексейдің қарындасы Елизавета Андреевнаның қасында. Алғашқы күндері инеліктей бүгілген Ботагөз, тағдырына бас иді ме? Әлде қаталданды ма? Әйтеуір, аздан кейін дағдылы адам қалпына түсіп алды. Сарыбас оның бұл қылығын «Алексейге пенде болғандықтан» деп ойлап, оның өзінен, оны төңіректейтіндердің кейбіреулерінен сыр тартайын деп еді, түйсінді ешнәрсе қолына ілікпеді.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Сарыбастың алғашқы жорамалы: «Алексей Ботагөзді аз күн пайдаланады да, өлтіріп кетеді» деді. Кейінгі шамалауынша, олай болмайтын сияқты. Қытайға ала кететін сияқты. Алексейдің Ботагөзді ұзақ сүйреуі Сарыбасқа ұнамайды. Ол, Алексейге ықпал жасап, Ботагөз көзін жоюға талай тырысты, бірақ өзеуреп жүрген Алексейге оспақтап болмаса, ойын тура айта алмады.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Базарханнан хат алып, тауға тығылуға ойы кеткен Сарыбас, тәуекелге бел байлап, Алексейге Ботагөз туралы ойын айтты. Оған Алексейдің берген қысқа жауабы:
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Бұл менің ғана жұмысым.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Сарыбас ілінісейін деп еді...
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Мен сізге айттым, господин Итбаев,– деді Алексей,– «менің жұмысым» деп. Түсінікті де, ұғымды да сөз.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Екеуі қабақ шытысып тарқасты.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Итбай ауылы тауға жақын күздікке қонған еді. Алексейден ажырасқан Сарыбас, Елікбайға ғана сездіріп, орманы қалың тауға жытты.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Кейіндегі қарауылдан: «қызылдар жақындап қалды» деген хабар кеп, ақтар Итбай ауылынан аттанарда Алексей Сарыбасты іздеді. Жоқ!..
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Не қулықтың болғанын Алексей айтпай ұқты. Сондықтан ол Елікбайға бұйрық беріп: «өзің біздің қасымыздан қозғалма! Кәрі әкеңді жібер! Сарыбасты тапсын! Егер таппаса өзіңді атам, әкеңді атам, мал-мүлкіңді талаймын, қора-қопсыңды, тауды өртеймін!»
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Сасқан Елікбай әкесін жіберіп еді, таба алмай қайтты. Ызадан тұншыққан Алексей Елікбайды өз қолымен атты да, өзге жандарына тимей, малы мен мүлкін талауға, қонысын өртеуге бұйрық берді.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Ақтар аттана, ауылды өрт қаптады...
   </span>
  </p>
  <p class="heading0" style="text-align:center;">
   <span style="font-family:Times_avs_space_New_avs_space_Roman;font-weight:bold;font-style:normal;">
    5
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Ақтардың қолында Ботагөздің тұтқын болуына айға жақындады. Бастап қолға түскен күндері ол, Кабановқа тиген Елизавета Андреевнаны өзіне пана көрді.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Лиза!– деді ол, Алексейдің бейбастақ мінезін көргесін, бірінші күні, Елизаветаға,– біз екеуіміз бір кезде жанымыз бір дос ек, бірнеше тату күндеріміз мектепте өткен еді. Оған көп уақыт болды. Мен мынадай күйге ұшырадым. Бұрынғы достығың үшін, мені айуандық жәбірлеуден қорғауыңды тілеймін.оқығаның бар адамсың. Мені атып тастаса, сен ара түспе. Оған мен бейілмін. Бірақ мені мазақтауға, арымды аяғына басуға ойлайтын адам болса, сен одан қорға. Панасыз, күшсіз мені мазақтың қол жаулығына айналдырам деушілерден арашала!..
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Бұл сөздер арына ауыр тиген Елизавета Андреевна Ботагөзді біраз күн мазақ қиянатынан арашалап, айуандық мінез көрсеткен ағасы – Алексейді ұялтты. Алексей қанша бейбастақ болғанмен, қарындасының жалынышты және ұятты сөздерінен қаймығып, зұлымдық ниетін тежей берді.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Алексей ойға алған ісін орындап шығуына қашан да сенетін еді. Оның бір мықты сенгені – қызылдарды жеңу еді. Бурабай тауынан шыққанша осы сенім Алексейді жігерлендіріп келді де, Бурабай тауын соғыссыз қызылдарға бергеннен кейін – сенімі буалдырланды. Оған жасынан үйір болған оптимизм Бурабай тауын соғыссыз бергеннен кейін, өкпелегендей артында қалып қойды да, оның орнына пессимизм ұялады.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Бурабай тауы артында бұлдырап алыстаған сайын, Алексейдің іші өртене түсті. Іші өртенген сайын, оның ақылын ашу билеп, егер қолынан келсе, таудың тасын талқандап, ағашын өртеп, күл ғып кеткісі келді. Осы ашумен Шалқар көлінің жағасына кеп қонған ол, іңірде қарындасының жалбарынған сөзіне болмай, наган ұсынған қолымен Ботагөзді алдына салып айдап, әскер маңынан алысқа алып шықты.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Елизавета Андреевна!– деді ол, Ботагөзге ара түскісі келген қарындасына,– сіз маған бұл мәселеде өкпелей алмайсыз. Егер менің сізді сыйлайтын жүрегімді өзіңізге дұспан қылғыңыз келмесе, мен сізден енді бұл мәселе туралы өтініш етпеуіңізді өтінем. Бұл сөз сізге ашық болуға тиіс!..
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Қарындасы күмілжіп қалды.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    «Ботагөз де: «қорға!» деген жоқ. «Не де болса көрейін!» деп, «жүрдік» деген жағына қарай, алдына түсіп аяңдай берді.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Түн ол күні бұлтты, кезге түртсе көрінбейтін қараңғы еді. Әйткенмен, Ботагөз қайда келе жатқанын шамалайды. Көлге су сарқылатын бір терең жыра кешке кезіне шалынған еді, соған қарай әкеле жатқан сияқты.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Не ниетпен әкеле жатқанына түсінбеген Ботагөздің бойына онша қорқыныш кіре қойған жоқ. Оның жүрегі дұрыс соғып, денесі әлденеге ширап кетті. Оған әлденеге «құтылам» деген сезім пайда болды.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Қостан алып шыққанда Алексейдің ойы – Ботагөзді ату еді. Былай шыққаннан кейін оның айуандық тілегі оянып: «Осы Ботагөзге жасынан қызығып ем, мен қалайша осыдан «махрұм қалам?»–деп ойлады. Осы қорытындыға келгеннен кейін:
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Ботагөз!– деді Алексей қатарласа беріп, жылы сөйлеп,– мен сізді неге оңаша алып шыққанымды білесіз бе?
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Алексей Ботагөзге ғашықтық сөздерін айтты.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Бұл арбау сөздердің артында не барын білген Ботагөз, Алексей ғашықтық сөздер айтып келе жатқанда, қайткенде оны алдап құтылудың айласын іздеді.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Аздан кейін ол айланы таптым деп ойлаған Ботагөз:
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Алексей Андреич!– деді дауысын дірілдеткен болып,– мен де сізге қатал боп келдім. Сізді мен сөкпеймін. Сіздің мені сүйетініңізді мен енді анық ұқтым. Мен сіздің еркіңізде, ендігісін өзіңіз біліңіз...
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Ботагөз жылаған болды.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Жыламаңыз!– деді бұл сөзге сенген Алексей, наганын кабурына салып, Ботагөзді оң жақ белінен айқыра құшақтап,– мен енді сіздің құлыңыз!..
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Ботагөз Алексейдің бетіне бетін тақап, сол қолымен оның сол қолын қысты. Алексей бетінен сүйіп еді, Ботагөз қарсыласқан жоқ.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Суық бетіне ыстық бет, суық қолына ыстық қол тиген Алексей, сезімнің толқынына көміліп, өзін-өзі ұмытты, осы кезде Алексейді оң қолымен құшақтап келе жатқан Ботагөз, оның наганын кабурынан ақырын суырып алып, қалтасына салды. Оны Алексей сезген жоқ.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Мен сізден өтінем!..– деді Алексей, демін ышқына алып, Ботагөзге, жырақаның жағасына келгенде.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Мен көндім!..
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Алексей Ботагөздің қолтығынан қолын алды. Ботагөз екі-үш адым шегініп барып, қалтасындағы мылтықты алды да, жақындай берген Алексейге:
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Атам!–деді оқтанып.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Қараңғыға үйренген Алексейдің көзі өзіне ұсынған мылтықты көрді. Ол сасқанынан жанын сипап еді, наганы жоқ!..
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Наганды Ботагөз алғанын Алексей білді. Сол минутта одан жан тәтті көрініп кетті. «Ашулы кісі атып жібереді» деп ойлаған ол, денесі дірілдеп шегіне берді.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Ботагөздің атып қалуға ойы бір кетіп тұрды да, «мылтық дауысы шықса, қуғыншы кеп қалар» деп, атпады. Алексей барып, кісі ертіп әкелгенше жасырынармын деп:
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Менің сізге істер рахымым,– деді Алексейге ол,– жаныңызды қиям. Тез кетіңіз!..
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    «Атып қала ма?» деп ығысқан Алексей, «атпаймын» дегесін жылдамдата басып қосына жөнелгенде, Ботагөз жыраға түсті де кетті.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Жыра бытықы-шытықы, біріне-бірі жалғасқан көп екен. «Құтылдым ба?» деп қуанған ол, сүріне-қабына, жыраны бойлап отырып, ентігіп, шаршағанда, көлдің жағасына жетті.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Ол еңбектеп, жардың биігіне шығып, артына құлағын түріп еді, дыбыс жоқ. Бірақ көлді айнала жылтылдаған от.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Ол оттар ақтардікі екенін Ботагөз біледі. Сондықтан ентігін басқан оған, ертеңгі күннің қаупі елестеді.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    «Таң ата мені іздесе,– деп ойлады ол,– қалың әскер тауып алады. Енді қолға түссем оңбаймын. Не істеу керек?»
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Қорқыныштан ба? Түнгі салқыннан ба?– Ботагөздің денесі қалтырап кетті.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Осы арада оның ойына – Шалқар көлінің ортасындағы тас діңгек түсті. Ол діңгекті Ботагөзге Асқар толық сипаттаған еді.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    «Соған тығылайын» деген оймен Ботагөз көлді жағалап келе жатыр еді, жиекте екі қайық тұр екен. Соның біреуіне мініп, Ботагөз келдің ортасына тартты да кетті. Сәті түскенде, тас діңгекті ол тура тапты да, ескегін алып қап, қайықты толқынмен қайтарып қоя берді.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Діңгектің төбесіне шыққасын көңілі жайланған Ботагөз, айналасын сипап еді. Асқар айтқандай тобылғы, шөптесін орындар бар екен. Ботагөз сипап жүріп, бір қалың тобылғылы жерді тапты да сол араға кесіле жатты, аздан кейін ұйқтап кеткенін өзі де сезбеді.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Қосына ашумен барған Алексей, Ботагөзден қорқып келгенін айтуға ұялды, ол туралы тревога жасауға да ұялды. Одан ешкім жөн сұраған жоқ. Серіктері – «Ботагөзді өлтіріп келді» деп жорыды.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Жан-жағына разведка жіберген ақтың әскерлерінің көбі, Алексей қосқа қайтқанда, ұйқыда еді.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    О да ұйқыға жатты, бірақ ұйықтай алмады. Оны кеп ойландырған екі зат болды. Біреуі – Ботагөздің айласын өткізіп құтылып кетуі; екіншісі – келешегінің күңгірттенуі.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    «Ие, алдым күңгірт,– деп ойлады ол, шинелінің жарасына тұмсығын тыға, қос алдына жатып.– Совет өкіметі жеңді. Оның осы жеңуі жеңу. Енді біздің тілек бітті.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Ол не бақыт? Құрысын ол бақыт!»
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Қытайға қашып барудан Алексейдің ойы жиренді. Оның қалғысы келді. Осы ой басына келгесін Сарыбастың қашқан себебін түсініп, ашумен азаптаған оның туысқандарын аяп, өзі де Сарыбастың жолын қууды мақұл көрді. Сол оймен ол, түрегеп жан-жағына қарап еді, айналасы түп-түгел шырт ұйқыда екен.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    «Қайда тығылып қалам?»–деген ой келді оған.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Оның есіне де Шалқар көлінің тас діңгегі түсті.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – «Дұрыс!– деді ол, шинелінің ішінен беліне наган байлап, бомбаны қалтасына салып, аяңдап қостан шыға беріп,– сонда тығылам. Қытайға мына ұйқтап жатқандар-ақ өтсін!..»
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Алексей жүгіре басып, көлдің жағасына келді де, жағалап жүріп, қайыққа кездесіп, қуанып кетіп, тас діңгекті бетке ұстай, қайықты есіп жөнелді.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Тас діңгекті тура тапқан Алексей, шығатын күн болса, малтып та шығармын, қайықпен белгі бермеймін деп қайықты толқынмен қайтарып, Ботагөз ұйқтап жатқан жердің екінші жақ тасасынан өзіне жайлы орын тауып, жаны жай тапқандай боп, о да қисая кетті.
   </span>
  </p>
  <p class="heading0" style="text-align:center;">
   <span style="font-family:Times_avs_space_New_avs_space_Roman;font-weight:bold;font-style:normal;">
    6
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Жер мен кекті тегіс солқылдатқан духовой оркестр күйінің дауысына шырт ұйқыда жатқан Ботагөз оянып кетті. Оның ұйқысы қанып, денесі тоңазып қалған екен. Ол орнынан атып тұрып, көзін уқалап, жан-жағына қараса – аспан да, су да, жер де оттай жайнаған қып-қызыл ту.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Мезгіл – күн шығардың алды екен. Шығыстан Батысқа қарай кешкен аспандағы күздің бұлты – шығар күннің алтын сәулесіне боялып, аспанға ілген сансыз қызыл тудай желбіреп тұр. Аспанды түгел жапқан қызыл бояулы бұлттың сәулесі, таңғы самалға толқыған көлдің бетіне шағылысып, Батысқа қарай сапырылған судың толқынында қызыл тулы сансыз кеме жүзіп бара жатқан сықылды.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Бұлттың, судың бетіне тігілген сансыз қызыл тулар, табиғаттың өзі Қызыл Армияның келуін Құрметтеп, қызыл ту көтеріп, қарсы алуға бара жатқандай әсер берді.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Табиғаттың бұл көрінісі көңілін есірген Ботагөз, қызыл тудай желбіреген су мен бұлттың қызыл бояулы толқынына біраз қарап тұрып, көзін көлдің шығысына, оркестр да уысы естілген жаққа тіксе, толқындай ырғалып, тулары аспанның күн сәулесіне боялған бұлтындай желбіреп, Қызыл Армияның қалың қолы келе жатыр екен. Бұл Қызыл Армияның ішінде Антон Лукин – Гроза басқарған полк та бар еді. Амантай мен ол құрған партизан отряды аз уақытта көбейіп, жергілікті ақтар үкіметінің берекесін жылға жақын қашырған, жазалаушы отрядпен аңдыса соғысып, 1919 жылдың сентябрінде Магнитогор тұсынан Қызыл Армияғa қосылған. Содан бастап ақтарды шығысқа қарай қуысқан олар Асқардың полкына сәті түсіп, Бурабай тауының маңында ғана кездесті.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Алексей Кулаковтың қолында Ботагөздің аман кетіп бара жатқанын да олар сол тұста естіді. Көрген адамдардың айтуынша, Ботагөздің халі өте қауіпті, өйткені, қызылдардың тықсыруы күшейген сайын, Кулаковтың айуандық қылығы да күшеюде. Өз дегенінен шықпаған адамдарға, оның ешбір мейірімі жоқ және ол жазалағысы келген адамға атудан басқа да неше түрлі жан түршігерлік жазалар қолданды, мысалы: тірідей кескілеу немесе тірідей өртеу сияқты...
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Және сол адамдардың хабарлауынша, қуып келе жатқан Қызыл Армияның ішінде Ботагөздің ең жақын адамдары: Асқар, Кенжетай, Амантай және Гроза барын Алексей Кулаков біледі, сондықтан да ол Ботагөзге аса ызалы сияқты.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Қоршауда қалса азапты өлімге бұйырмауы мүмкін,– дейді Кулаковтың Ботагөзге деген құлқын көргендер,– онда сескенер, батылдыққа баруға қорқар; ал егер қоршауға түспей, осы бетімен сырғи берсе, онда турасын айту керек, енді ұзаққа сүйремес.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Бұл сөз Ботагөздің достарын аса қынжылтады. Ақтар ілгері жылжыған сайын, қорқыныштары үдей түседі.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Сол қауіппен олар Шалқар көліне жетті. Бурабайдың батысында мықтап бір қарсыласқан ақтар, таудан асқан соң-ақ табан тіреп ұрысудан қалды. Шалқар тұсынан да олар осы қашқалақтай жылжыған қалпымен өтті. Ботагөздің өлі-тірісін білмеген достары, егер тірі болса, Шалқардан әрі сырғыған ақтардың ішінде болар деп жорыды. Оған қашан жетеді? Тірідей жете ме, жоқ па?– ешқайсысы біле алмайды, көруге құмартқан сайын, жүректері сыздай түседі...
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Қызыл Армия Шалқардың екі жағын да орай жүрген еді. Оң жақ қанатта кетіп бара жатқан Асқар өткен күндерді есіне түсіріп, қабағын жауып келе жатып, Шалқардың ортасындағы діңгекке қарады.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Жолдас командир,– деді ол қасында қатар келе жатқан командирге,– сіз көлдің ортасындағы сонау тас діңгекті көресіз бе?
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Өзім де бұл не деп ойлап келе жатыр ем, маған кеме сықылды елестеп еді,– деді командир – ол тау ма?
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Көлдің ортасына өскен тау. Сол таудың үстінде көзіңізге ешнәрсе шалына ма?
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Ту сықылды бірдеме көрінеді, қасында адам бар сықылды.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Екеуі де дүрбілерін көзіне ұстап қарап еді: діңгек үстінде адам!.. Адамның қолында – Қызыл ту!..
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Бұл не жұмбақ?–десті екеуі қосынан,– көл ортасына бұл жалау қайдан пайда болды?
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Діңгекке тігілген Қызыл жалау туралы әркім әр түрлі сөздер айтты. Біреулер: ақтар бізді алдап тіккен жалау болмасын деді. Біреулер: ақтардан қашқан бізге тілектестер болмасын деді.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Асқарға келген ой:
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    «Әлде бір себеппен діңгекке тығылған Ботагөз болар ма?»
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Асқар бұл ойын командирге айтты.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Кім де болса барып көру керек. Қайық бар ма екен?– деді командир.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Асқар мен командир көздерін көлдің жағасына жүгіртіп еді, екі қайық ұшырай кетті.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Мен барайын!– деді Асқар командирге.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Біз барайық,– десті Гроза мен бір командир.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    – Мен де барам,– деген сезді Амантай мен Кенжетай қосынан айтты.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Жеті кісі екі қайықпен суға түсе ғап, тас діңгекке тура тартты. Діңгек басындағы Қызыл туды олар анық көрді. Бірақ адам еркін көрінбейді.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    ...Түнде тас діңгекке аман жеткесін, Ботагөздің есіне Асқардың: «Қызыл тумен қарсы ал!» деген Омбыдан Сағит арқылы жазған хатындағы сөзі түсті. Сол сағаттан кейін, ол үш кездей қызыл матаны – шүберекті туға арнап, Асанға саттырып алып, көйлегінің ішіне орап жүруші еді. Ақтарға тұтқынға түскеннен кейін де, қызыл шүберекті ол тастаған жоқ та.
   </span>
  </p>
  <p class="heading0">
   <span style="font-family:Times_avs_space_New_avs_space_Roman;font-weight:normal;font-style:normal;">
    Тас діңгекке түнде жеткеннен кейін қызылдарға, Асқарға аман қосылуға сенген ол таңертең көлге жақындаған Қызыл Армия бөлімдері екенін көргесін, қызыл шүберекті ағытып алды да, ескекке байлап, ту көтерді. Ту көтерген Ботагөз, қызылдардан бірнеше адам қайыққа мініп, суға түскенін көргесін, «Асқар» деп жорамалдап, қуанышын қойнына сыйғыза алмай, қайықпен келе жатқандарға дауыс жетеді-ау деген жерден бар дауысымен:
   </span>
  </p>
 </body>
</html>